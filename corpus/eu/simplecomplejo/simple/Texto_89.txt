Armiarma deigarriak

Animaliek kolore deigarriak dituztenean, bi arrazoirengatik dela uste izan dugu orain arte: bikotekidea erakartzeko edo animaliak berak duen arriskuaren (pozoia, eztenaâ€¦) berri emateko. Ehiztariak direnek, ordea, inguruarekin nahasteko moduko koloreak izaten dituzte, harrapakinek ikus ez ditzaten.
Baina armiarma-talde jakin bat ez dak koloreaz baliatzen bikotekidea erakartzeko, ezta arriskuaren berri emateko edo ingurunearekin nahasteko ere. Armiarma horiek kolore bizia harrapakina erakartzeko erabiltzen dute.
Gasteracantha generoko armiarmek oso kolore biziak izaten dituzte (baita forma deigarriak ere). Baina kolore horiek askotan ez dira naturan arriskua adierazten dutenak (beltza eta horia). Gainera, kolore horiek ikusita harrapakinak uxatu egingo dituztela pentsa daiteke, urrunetik ikusten baitira.
Beraz, zertarako hain kolore biziak? Bada, dirudienez, kolore biziekin intsektuak sarera erakartzen dituzte, koloreak ikusita loreren bat dela uste baitute tximeleta, euli eta bestelako intsektuek. Ustezko lorera abiatzen dira, eta, zasssâ€¦ armiarmaren sarean jausten dira.
Ezusteko galanta!


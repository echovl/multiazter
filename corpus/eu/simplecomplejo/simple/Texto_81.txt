Unibertsoa Kopernikoren arabera

Eta Lurra ez balego Unibertsoaren erdian? Ideia zoro horrek goitik behera aldatu zuen astronomia.
Duela 1.000 urte baino gehiago, mundu guztia ziur zegoen: Lurra mugiezina zen. Bere inguruan esfera moduko batzuk zeuden, astroak ‘lotuta’ zituztela: Ilargia, Merkurio, Artizarra, Eguzkia, Marte, Jupiter, Saturno eta izarrak. Jende guztia ziur zegoen horretaz… egun batean, Nikolas Kopernikok (1473-1543) dena zalantzan jarri zuen arte.
Bere ustez, aurrekoak ez zuen zentzurik. Zergatik izango zen Lurra Unibertsoaren zentroa?
Kopernikok behatokia eraiki, eta handik zehaztasunez planeten posizioa aztertu zuen.
Zenbat eta gehiago ikertu orduan eta ziurrago zegoen Koperniko: garai hartako kosmologoek hanka hondoraino sartua zuten. Lurretik begiratuta, planeten begi-bistako mugimenduak frogatzen zuen: planetak Eguzkiaren inguruan biratzen dira eta Lurra ez da salbuespena! Ilargia, aldiz, jokoz kanpo dago, ez baita planeta bat, Lurraren inguruan dabilen satelitea baizik.
Garai hartako agintearentzat, hori pentsatzea gehiegizkoa zen. Nola esan zitekeen aspaldidanik ikasitzat jotzen den teoria okerra zela! Elizak atzera bota zuen 1543an argitaratu zen Kopernikoren lana. Alta, ehun urte geroago, astronomiaren erreferentzia bilakatu zen lan hori. Gainera, Galileo astronomo italiarrak eredutzat hartu zuen lana eta hura bezain berrikuntza iraultzaileak egin zituen.


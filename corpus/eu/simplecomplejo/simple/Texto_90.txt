Txantxikuen arrautzak (+ audioa)


Landa-guneetan edo inguruan ura dagoen tokiren batean bizi bazara, udan txantxikuak entzungo zenituen, seguru (entzun). Kantua bitxia da, zalantzarik gabe, baina txantxikuak baditu bitxikeria gehiago.
Adibidez, arrautzak txantxiku arrak zaintzen ditu (anfibio gehienek nonbaiten uzten dituzte). Arrautzak ernaldu ondoren, arrak bere atzeko hanken artean 'itsasten' ditu eta berekin eramaten ditu edonora. Noizean behin arrautzak busti egiten ditu, heze eusteko; batez ere eguraldia lehorra denean. Gainera, eme bat baino gehiagoren arrautzak ere eraman ditzake. Izan ere, kantu-tonu grabeena duten arrek erakartzen dituzte eme gehien.
Azkenik, zapaburuak jaiotzear daudenean arrautzak uretan uzten dituzte.


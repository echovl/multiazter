Burruntziak

Hegan egin eta maniobratzeko ahalmen izugarria dute, baina aurretik urpean bizi izan dira.
Heldu direla hegalari apartak izan arren, larba izan diren denbora guztian urpean bizi izan dira, eta ingurune horretan ere ez dira batere gaizki moldatzen, gainera.
Baina bat eta bost urte bitartean urpean bizi ondoren, burruntzi-larbei heldu bilakatzeko garaia iritsi zaie udaberri-udan.
Urpean ehiztari porrokatuak izan dira eta eurak baino harrapakin handiagoak ere jan dituzte.
Hori bai, metamorfosiaren aurreko egunetan ez dute ia ezer jaten.
Gau batean belar edo adarren batean gora igo, uretatik atera, gogor eutsi eta jada lehor dagoen ninfaren bizkarraldeko azala apurtu egingo da.
Burruntzi heldua irten, hegoak zabaldu eta eguzkitan lehortu ondoren hegan hasiko da.
Burruntziek kolore urdina eta berdea ikusten dituzte, eta hegan dabiltzala ehizatzen dute.
Irudi gehiago ikusteko sakatu hemen.


Inurriak abeltzain

Landareetan badira landare-zorri deritzen zomorrotxo batzuk, berdeak, arreak edo beltz kolorekoak izaten direnak. Zorriok eztenaren bidez landareari zulotxoa egin eta bere izerdiaz elikatzen dira. Jan ondoren, ordea, kaka ere egiten dute, geuk bezalaxa.
Baina eurek azukre ugari duen gorotz gozoa egiten dute eta horixe da inurriek bilatzen dutena! Inurriak hain dira gozozaleak landare-zorrien gorotza jaten dutela.
Horregatik ibiltzen dira askotan landare-zorrien inguruan. Eta zorriak gorotza egiten hastean inurriek jaso egiten dute gorotz-tanta lurrera erori aurretik.
Horra hor zergatik esan ohi den inurriek landare-zorriak jezten dituztela.


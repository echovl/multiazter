Pasmo-belarra

Zuek ez bada, zuen aitona-amonek ezagutuko dute pasmo-belarra, besteak beste, zauriak garbitzeko enplastoetan erabiltzen zelako. Jende gehienek lore gorriztak dituela uste du eta horiek erabiltzen ditu landarea ezagutzeko, baina badira lore urdindun landareak ere.
Europako erdialdean eta iparraldean lore gorriak dira nagusi, baina Mediterraneo inguruan gorriak eta urdinak ageri dira. Landareen munduan ohikoa da espezie berak hosto eta loreak tamaina desberdinekoak izatea, baina ez loreen kolorea desberdina izatea. Zergatik bi kolore? Auskalo!


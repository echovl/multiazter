Leonardo da Vinci

Leonardok azterketa garrantzitsuak egin zituen materiaz, konposizioaz, lineaz eta baita biologiaz ere.
Pintore, eskultore, arkitekto, ingeniari eta jakintsu italiarra. Vinci-n, Forentzia ondoan, jaio zen 1452an eta Amboise ondoan dagoen Cloux-ko gazteluan hil zen 1519an.
Bere jakituria printzeen zerbitzuan jarri eta Milan, Florentzia eta Erroman barrena ibili zen Frantzisko I.a erregeak Frantziara deitu zuen arte (1516).
Errenazimentuko eredu izan zen. Hainbat alor jorratu zituen sakon, baina jakintza ororen topagunea pinturan jarrita, betiere. Bere jakituriak estimu handia zuen gorte guztietan, mekanikari eta teknika militarrari aurrerapen handiak ekarri baitzizkien.
Animalien (gizakia barne) keinuak eta anatomia, landareak, argia, lege mekaniko eta optikoak eta natura bera zehaztasun osoz aztertu zituen. Espazioa, argi eta itzalezko efektua eta atmosferaren sakontasuna landu zituen bereziki.


AIZU, HAIZE


Ipuinetako teilatuetan beti azaltzen da haize-orratz bat; konturatuta zaude horrekin? Tramankulu horrek haizea nondik nora dabilen adierazten du. Baina haizeak zenbateko indarra duen jakiteko haize-errotak erabil daitezke. Haize-orratza eta haize-errota; antzeko izenak izan arren, gauza desberdina adierazten dute.
Egin dezagun etxean izateko moduko haize-errota polit bat!
BEHAR DITUZU
Kartoi mehe karratu bat, gustukoa duzun kolorekoa
Guraizeak

Txintxeta bat

Borragoma duen arkatz bat

ZER EGIN
Begiratu ongi marrazkiari, eta kopiatu a irudian azaltzen dena zure karratuan. Ebaki, guraizeekin, marra etena, eta ondoren tolestu, zenbakiek adierazten duten ordenan. Txintxeta batez zulatu kartoi mehea eta borragoma.

Haizeak zenbateko indarrarekin jotzen duen jakiteko, minutu batean errotak zenbat buelta ematen dituen zenbatu eta listo!
Neurketak koaderno batean idazten joaten bazara, haizerik indartsuenak zein hilabetetan izaten diren ikusiko duzu!
Trukua: kartoi mehea aerofinx gardenarekin forratzen baduzu, luzaroan iraungo dizu errotak. Eta landare-poto bakoitzeko kolore desberdineko haize-errota bana jarriz gero, ikerketa zehatzagoa egiteaz gain, balkoi zoragarria izango duzu!



Lurra berogailu gisa

Ez da beharrezkoa sumendi baten inguruan bizitzea: lurraren tenperatura konstantea da edozein lekutan!
Bero-bonba bat Lurraren berotasuna xurgatu, eta neguan gure etxea berotzeko baliatu daiteke; baita udan etxea hozteko ere.
Eguzki-plakek Eguzkiari lapurtzen diote energia. Hodiek eta bero-bonbak, berriz, lurrari lapurtzen diote.
Lurrari beroa lapurtzeko, hodi batzuk lurperatzen dira etxe inguruan. Hodi horiek berotu egiten dira, eta berotasun hori bero-bonbari ematen diote. Bero-bonbak etxeko berogailuak zein ura berotzeko erabiltzen du lapurtutakoa.
Lur azpiko putzuetako ur epeletatik ere lapurtu daiteke beroa!
Lurrak atmosferako beroa jaso eta gorde egiten du, duen dentsitateagatik.
Energia geotermikoa energia garbia da.



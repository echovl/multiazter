Nola funtzionatzen du birikak?


Bi esponja handi bezalakoak dira birikak. Uzkurtzean oxigenoa zurrupatzen dute, eta lasaitzean CO2 botatzen dute.
Sudurrak edo ahoak airea hartu, eta biriketara doa. Biriketan albeolo deitutako aire-poltsa batzuk daude. Bertan jasotzen da airea, eta bertatik igarotzen da odolera.
Odolak bihotzera eramaten du, eta bihotzak gorputz osora banatzen du oxigenoa.
Bestalde, odolak berak ekartzen die albeoloei gorputz osoan zehar jaso duen CO2a. Orduan, birikak lasaitu eta CO2a airera askatuko da.

ZER DA ZOTINA?
Biriken beheko aldean diafragma dago. Diafragmak gora egiten duenean, birikak estutu egiten ditu, eta CO2a askatzen dute, eta behera egiten duenean, birikak lasaitu egiten dira eta airez betetzen dira. Gora-behera mugimendu hori oso azkar gertatzen denean hip!-ka hasten gara.
Azkar jateak edo urduritasunak sor dezakete zotina.
Normalki minutu batzuk besterik ez du irauten, baina batzutan luzeagoa izan daiteke. Ezagutzen den zotinik luzeenak 68 urte iraun zituen!

BA AL ZENEKIEN?
Egunero 20,000 bider baino gehiagotan arnasten dugu, minutuko 20 aldiz gutxi gora-behera.
Nahigabe ateratzen zaigu, ez dugu horretan pentsatu beharrik.
Biriketan 300 milioi albeolo daude!
Eskuineko birika ezkerrekoa baino handiagoa da.



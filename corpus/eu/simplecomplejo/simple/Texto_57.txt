Umetokitik entzuten dena

Fetua umetokian dagoenean ere, neurri batean, kanpokoa entzuteko gai da. Bitxia, ezta?
Horixe da, hain zuzen ere, ikertzaile-talde batek ardiak aztertuta ondorioztatu berri duena. Izan ere, ardien eta gizakien umetokiek antzeko akustika dute.
Ikertzaileen arabera, fetuak ongi bereizten ditu soinu baxuko hotsak, bokalak adibidez, ez, ordea, kontsonanteak, horiek soinu altukoak baitira. Eta pianoko notekin ere gauza bera gertatzen da, soilik nota baxuak bereizten ditu.
Horrekin lotuta, helduek musika-mota bat edo beste jartzeko ohitura dute haurdunaldian fetuaren entzumena garatzeko. Orokorrean, musika lasaia jartzen diete.
Beraz, aurrerantzean adi ibili haurdun dagoen emakume baten aurrean zer esaten duzuen! Izan ere, fetuak elkarrizketaren zati bat entzun dezake.


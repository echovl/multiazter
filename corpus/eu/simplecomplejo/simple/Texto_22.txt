Eguzkiaren orbanak

Eguzkia imajinatzen duzun bakoitzean burura datorkizun irudia zein da? Biribil hori handi bat, ezta? Bada, ba al zenekien Eguzkiak ere orbanak dituela?
Eguzkiak orban beltz eta biribilak ditu, eta denborarekin lekuz aldatzen dira. Zientzialarientzat betidanik izan dira aztertzea merezi duen gauza, zer diren, nola sortzen diren eta, batez ere, gugan eraginik baduten edo ez jakiteko.
Suedian Eguzkiari buruzko guztia aztertzen duen Institutua dago. Gainera, Eguzkia ahal den gertuen ikusteko teleskopioa eraiki dute Kanariar Irletan. Duela urtebete jarri zen martxan eta dagoeneko irudi oso ikusgarriak lortu dituzte, hemen erakusten dugun argazkiaren modukoak.
Orbanek kolore beltza dute, eta hori inguruko azalarekiko duten tenperatuta-aldeagatik izaten da. Gainazalean 6.000 ºC-ko tenperatura egoten da eta orbanetan 2.000 ºC gutxiago. Gainera, orbanaren erdialderantz gasezko harien antzekoak doazela ikusi dute.
Hala ere, zientzialariek oraindik ere ez dakite askoz ere gehiago orbanen inguruan, eta irudi hauekin eta gerora lortzea espero dutenekin, orban beltzetan zer gertatzen den jakiteko aztarna gehiago izatea espero dute.


Polena antzinako itsasontziak datatzeko

Nola jakin istripu baten ondorioz hondoratutako itsasontzi batek zenbat urte dituen? Ikerketa ugari egin dira naufragio edo hondoratzeen inguruan, eta, dirudienez, itsasontziko bertako polena aztertuta jakin daiteke itsasontzia noizkoa den.
Izan ere, polena informazio-iturri egokia dela frogatu dute. Polen-aleak milioika urte irauten du, eta polen-espezie bakoitzak oso ezaugarri bereizgarriak ditu. Gainera, garai bakoitzean polen-espezie mota bat da nagusi. Beraz, itsasontzietako zirrikituetan aurkitzen duten polen-motaren arabera, itsasontzi hori zein garaitakoa den jakin daiteke. Zehaztasun handiko datuak lortzen dira hala.
Beraz, aurrerantzean polena ez dugu soilik lotuko batez ere udaberrian sortzen diren alergiekin, itsasontzien datazioan ere badu eta zereginik.


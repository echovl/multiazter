Ongi babestutako planeta

Kanpo-erasoez babesteko Lurrak badu babes izugarri on bat: atmosfera, hain zuzen.
Atmosfera hori gabe Lurra zulatu egingo litzateke, Ilargia bezala. Meteoritoek ez lukete erresistentziarik aurkituko eta Lurra egunero joko lukete. Baina bada gehiagorik ere. Noiz erre zara gehien eguzkiarekin? Bada, atmosferarik ez balego gorputz osoa oraindik erreta izango zenuke, eta urte osoan zehar berdin egongo zinateke!
Atmosferari esker meteorito gehienak Lurra ukitu baino lehen desegiten dira. Eguzki-izpiak ere, guregana iritsi baino lehen iragazten dira.
Atmosfera lodiera ezberdineko geruzatan bana genezake:
-Troposfera (itsasotik hasi eta hamar kilometroko altueraraino gutxiagora). Hor sortzen dira laino eta ekaitz gehienak.
-Estratosfera (10 eta 50 kilometroko altitudea bitartean). Abioiak geruzaren beheko partean ibiltzen dira. Gaineko partean, aldiz, izpi ultramoreak iragazten dituen ozono-geruza dago.
-Mesosfera (50 eta 80 kilometro bitartean). Airea ez da sarria (itsaso-mailan baino mila aldiz gutxiago). Gainera, hotz handia egiten du: -1000 CÂ° gutxi gorabehera.
-Ionosfera (80 eta 640 kilometro bitartean) Aktibitate elektriko handia dagoen tokia da ionosfera. Irrati-uhinak eta uhin hertziarrak hor murgiltzen dira. Aurora boreal asko sortzen da bertan.
-Esosfera: (640 eta 9600 kilometroko tartean). Espazio hutsera sartu baino lehen, atmosferaren mugara hurbiltzen den azken geruza da.

Mari-Pier Elie; Cybersciences-Junior


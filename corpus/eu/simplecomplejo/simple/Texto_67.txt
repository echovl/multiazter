Bitxigintza, uste baino zaharragoa

Norvegiako Bergen Unibertsitateko arkeologoek 75.000 urteko 41 maskor aurkitu dituzte Hegoafrikako kostaldean.

Oskolak Blombos leizean agertu dira, eta, adituen esanetan, lepokoak egiteko erabili zituzten garai hartako gizakiek. Izan ere, guztiek gizakiak eskuz egindako zulo bat dute. Orain arte aurkitutako apaingarririk zaharrenak dira.

Oskolak oso txikiak dira, ilar baten tamainakoak, hain zuzen ere, eta leizetik 20 kilometrora dauden erreketako estuarioetan bizi den molusku bati dagozkie.
Beraz, lepokoak janztea gaur egungo moda zela uste bazenuen, oker zeunden, Harri Aroan ere eramaten baitziren.


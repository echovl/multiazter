Koalak, uhartearen hondagarri

Australiatik hegoaldera dagoen Kanguru Uhartean hiru koalatik bi hiltzekotan dira. Izan ere, 1920ko hamarkadan sartu zituztenetik ugalduz joan dira, eta 30.000 daude gaur egun.
Datu horien aurrean oso kezkatuta daude adituak. Koalek, turistak erakartzeaz gain, denborarekin uhartea hondatu dutela uste dute. Beraz, populazio hori handiegia denez, uharteko ekologia babesteko bide bakarra hori dela uste dute.
Australiako gobernuan kezkatuta daude gai hori dela eta; koalak hiltzeak turistak hunkitu egingo dituela uste dute, eta, ondorioz, bisitari-kopurua gutxitu egingo dela.
Koala da, ziurrenik, Australiako oihan epeletako ugaztunik ezagunena. Denbora gehiena eukaliptoetan igota ematen du, hostoak karraskatuz. Izan ere, horiek dira bere janari nagusia.


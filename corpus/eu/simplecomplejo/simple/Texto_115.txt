Inurriak gotorlekuan

Hori dirudite Pseudomyrmex ferruginea espezieko inurriak, arantza ikusgarridun akazietan bizi baitira bata besteari laguntza ematen, hau da, mutualismoan (sinbiosia ere esaten zaio).
Mutualismoa naturan askotan gertatzen den harremana da: bi espezie bata bestearekin bizi dira eta biek onuraren bat lortzen dute harreman horren ondorioz. Inurriak ere maiz ikusten dira beste bizidunak ‘ustiatzen’, normalean babesa emanez trukean (atal honetan bertan aipatua dugu landare-zorriekin duten harremana).
Kasu honetan, Pseudomyrmex ferruginea espezieko inurriak adar-itxurako arantzadun akazietan bizi dira, bereziki cornizuelo deitzen dioten akazian.
Akaziek arantza izugarriak dituzte eta zuku gozoa jariatzen dute arantza eta hostoen txortenetatik.
Inurriek, berriz, arantzetan egiten dituzte habiak eta zuku horretaz elikatzen dira –inoiz ez dute zuhaitza uzten kolonia berriak eratzeko ez bada–. Baina gainera, zuhaitzak gogotik babesten dituzte hostojaleen aurrean.
Beraz, inurriek akaziak behar dituzte bizitzeko eta elikatzeko eta arkaziek inurriak behar dituzte babesteko.
Biak Hego Amerika eta Ertamerikan bizi dira.


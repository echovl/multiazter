Itxurarekin fidatzen diren internautak

Superheroiak, Erdi Aroko printzesak, animalia arraroakâ€¦ avatar-ak edozein motatako itxura hartzen uzten digu!
Amestu al duzu inoiz itxuraz aldatzea, zeharo erotuta dagoen pertsonai bihurtzea? Bada, avatar-ei esker hori lortzen dute internauta askok. Informatikan, avatar-a indibiduoa irudikatzen duen marrazkia besterik ez da. Avatar-ak berriketa (edo txat) apaintzeko baliatzen dira gehienbat. Gune batzuetan itxura-aldaketa aukeratu egiten da eta bola koloretsu sinpletik detaile handiko pertsonaiatarainokoa izan daiteke. Sortutako avatar-ak beste avatar-en bila joan besterik ez du egin behar. Internautak sortutako pertsonaia horien bidez komunikatzen dira. Ordenagailu aurrean eseri eta haien mezua idazten dute. Normalean, mezua bunbuilotan agertzen da, komikietan bezala.
Avatar-ak mota guztietakoak dira. Pertsonaia errealak izan daitezke, edo asmatuak, animaliak edo objektuak. Barietate handi hori da, hain zuzen, avatar-en erabileraren abantaila nagusietakoa. Identitate berrian ezkutaturik, internauta herabeenak ere lasai asko ibil daitezke. Ezin ditu inork ezagutu! Eta trebeenek lan ikaragarriak hartzen dituzte ahalik eta avatar bereziena sortzeko. Horrela, arreta handia bereganatzen dute eta lagun gehiagorekin hitz egiteko aukera izaten dute.


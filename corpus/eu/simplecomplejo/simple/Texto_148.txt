Odola, odola!

Zure zain eta arterietako odolak izugarrizko lana egiten du.
Odola ikusteko modu bakarra min hartzea da. Ebaki txiki-txiki bat egin etaâ€¦ begi-bistan izango duzu odola!
Bestela, zu ohartu ere egin gabe, abiadura handian ibiltzen da gorputz osoan. Likido horixka horretan, milioika zelulak baitezpadako eginbeharrak betetzen dituzte. Horixka? Bai, bai, odol-zelulak ibiltzen diren likidoa, hau da plasma, horia da. Baina globulu gorriak hainbeste izaki, beren gorri-kolorea ematen diote odolari.
Globulu gorri horiek misio garrantzitsua betetzen dute: zure gorputzeko zelulei oxigenoa eraman eta zelulek botatzen duten gas karbonikoa biriketara garraiatzen dute (jarri arreta arnasa-hartzean).
Globulu zuriak ere langileak dira. Egunero-egunero, soldadu mikroskopiko horiek, zure gorputza babestu egiten dute milioika erasotzaile mikrobioen diren aurrean. Gehienetan, birusen eta bakterioen aurkako guduan garaile izaten dira globulu zuriak. Baina batzuetan garaituak izaten dira eta, orduan, katarroa edo gripea etortzen da, edo kasu bereziagoetan, gaixotasun larriagoa.
Plaketak ere langile zintzoak dira. Zelula txiki horiek, zelula gorriak eta zuriak baino gutxiago izan arren, beharrezkoak dira: isuriak konpontzen dituzte. Zainen bat zulatuz gero, plaketak elkartu egiten dira eta haustura tapatzen dute. Horri gatzatzea deitzen zaio. Min hartzen duzun hurrengoan, zure plaketei eskerrak eman! Horiek gabe, ebaki txikienarekin ere odolustu egingo zinateke eta!


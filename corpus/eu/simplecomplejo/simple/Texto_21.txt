Hubble teleskopioaren irudi ikusgarriak

Hubble teleskopioa irudi ikusgarriak bidaltzen ari da aspalditik, eta oraingoan ere ez du hutsik egin. Argazkian ikusten den nebulosa, NGC 6369 izenekoa, bizitzaren azkenetan dagoen izar gorri erraldoi bat da.
Eguzkiaren masaren antzekoa du, baina hura baino zaharragoa da, jadanik erraldoi gorri bilakatu baita. Argazkian ikusten denez, izarra zabaldu egin da eta etengabe ari da gasa igortzen espaziora. Izarraren inguruan agertzen den gasezko geruza urdin-berdexkak argi-urte bateko diametroa dauka (Argi urte bat 9.500 bilioi kilometro dira!).
Izarraren erdigunetik ateratzen ari den gasak 24 kilometro egiten ditu segundoko; kalkuluak eginez gero... 86.400 kilometro orduko! Adituek kalkulatzen dutenaren arabera, 10.000 urtez ibiliko da gasak igorri eta igorri, eta gero hozten joango da apurka-apurka. Azkenean, bilioi bat urte geroago, nano zuria bilakatuko da.


Milazka

Zenbait aintziratan eta itsasertzean lurra gazia izan ohi da askotan.
Nahiko toki kaskarrak izaten dira laborantzarako, nekazaritzan erabiltzen ditugun landare askok ez baitute gazitasuna ondo jasaten.
Hala ere, badira gazitasun hori jasan dezaketen zenbait landare; batzuk nekazaritzan erabiltzekoak, baina, batez ere, naturan berez hazten direnak. Azken horiek garrantzi handia dute, horiek haziko ez balira gune mortuak izango bailirateke gatza duten lurrak.
Landareek gazitasunari aurre egiteko hainbat modu dute. Milazkek, esaterako, lurrean dagoen gatza xurgatzen dute urarekin eta elikagaiekin batera, baina, ondoren, gatz hori hostoetatik kanporatzen dute, kalterik egin ez diezaien.
Besteak beste, Donostiako Kontxako lorategietan edo Getariako saguan ikus ditzakegu milazkak.
Irudia: Tamarix gallica


Etorri dira enarak (+ audioa)

Apirilean gaude eta jada gure artean ditugu enarak aurten ere.
Negua Saharaz hegoalderako Afrikan igaro ostean, iparraldera etorri dira berriz ere. Pixkanaka etortzen dira iparraldera, eguraldia epeldu ahala.
Gaur egun garai batean baino enara gutxiago dago, intsektiziden erabilera dela eta. Baina intsektu-jale apartak izateaz gain eguraldi txarraren iragarle ere badira. Fronteren bat hurbiltzean enarek lurretik edo ibai eta lakuetako uretik oso gertu egiten baitute hegan.
Horrela egiten dute ihesi metro batzuk goragoko frontearen zurrunbiloetatik.


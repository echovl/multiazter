Orbitak: espazioko bide nagusiak

Han goian, zeruan, astroek lasai-lasai beren bideari jarraitzen diote.
Noizbait pentsatu al duzu zergatik jarraitzen dion gure planetak beti bide berari Noizbait, agian, edukiko du Unibertsoa esploratu eta leku ezezagunak ikusteko gogoa! Zoritxarrez, edo hobe esanda zorionez, astroek ez dute nahi dutena egiten: astroek derrigor bide jakin bati segitu behar diote. Bide horri orbita deritzo.
Zergatik? Eguzkiaren grabitate-indarrak atxikitzen dituelako. Horregatik biratzen dira azken horren inguruan, gutxi gorabeherako zirkulua marraztuz. Zirkulu horri planeta baten orbita deritzo. Bere forma astroaren abiadurarekin definitzen da, batik bat.
Orbitek forma eliptiko, paraboliko edo hiperbolikoa izan dezakete. Eguzki--sistemako planetek orbita eliptikoei jarraitzen diete, hau da, forma obaloa dutenei.
Espazioa konkistatzeko, orbitak ezagutzea oso garrantzitsua da. Espazio-zundak eta satelite artifizialak espaziora bidaltzen dira, baina gehiegi urrun ez daitezen, orbitei jarraitzeko moduan bidaltzen dira. Baina esatea egitea baino errazagoa da! Orbitari segi diezaioten, gauza asko aztertu behar dira; besteak beste, abiadura, orientazioa eta posizioa neurtu behar dira.


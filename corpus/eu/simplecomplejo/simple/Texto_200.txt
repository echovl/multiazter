Kontuz, gu inbaditzera datoz!

Espezie inbaditzaileek bidaia egiten dute gugana iristeko. Euren kasa edo gizakiak lagunduta. Eta nahita edo nahi gabe. Kasu batzuetan, berak erabiltzeko ekarri ditu gizakiak, eta, ondoren, konturatu da bere lekutik kanpo on baino kalte gehiago sortu dutela. Beste zenbaitetan, aldiz, nahi gabe ekarri ditu, itsasontziei itsatsita, adibidez.
Onena da espezie inbaditzaileei beren etxetik irteten ez uztea. Neurriak hartu behar dira sartzen ez uzteko, baina, batzuetan, iritsi arte ez dira ikusten. Horrelakoetan, espeziea asko zabaldu ez bada, litekeena da konponbidea izatea. Baina beste batzuetan... beranduegi izaten da!








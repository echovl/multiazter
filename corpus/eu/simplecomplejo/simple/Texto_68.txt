Katuak 9.500 urte gizakiaren aldamenean

Zipreko Neolito Garaiko herrixka batean, gizon gazte baten hilobian, metro-erdi eskasera, katu baten hezurdura osoa aurkitu dute.
Aurkikuntza horri esker, katuen etxekotzea duela 9.500 urte hasi zela uste dute adituek. Beraz, nahiz eta orain arte uste zen katuak egiptoarrek etxekotu zituztela, aztarna horrek sei mila urte atzerago darama basakatutik etxeko katurako trantsizioa.
Katuak ez dauka sakrifikatu izanaren arrastorik, eta elkarrekin hobiratu izanak erakusten omen du gizonak ondorengo bizitzan ere aldamenean izan nahi zuela animalia.


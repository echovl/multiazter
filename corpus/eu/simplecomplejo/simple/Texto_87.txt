Guztiaren hasiera

Guztia bing bangarekin hasi zenâ€¦
Unibertsoak ez du beti gaur egun duen itxura izan. Duela 15 bat miliar urte, txintxeta-burua baino txikiagoa zen! Zaila da hori sinistea, baina hala da! Eta, zehatz zergatik ez dakigun arren, abiadura ikaragarrian puzten hasi zen. Bat-batean lehertuko balitz bezala.
Horri deitzen zaio big bang. Segundo batean, lehendik Unibertso mikroskopikoa zena galaxia bezain handia egin zen!
Tenperatura ere zeharo aldatu zitzaion: ezin neurtuzko berotasuna 1.000.000.000.000.000 (mila miliar) graduz hoztu zen (a ze freskura!) eta leherketak jaurtitako energia protoi, neutroi eta elektroi bilakatu zen.
Segida irudika dezakezu: protoi, neutroi eta elektroi horiek batu egin ziren lehen atomoak osatzeko. Bi miliar urte geroago, grabitateari esker atomoak elkarri nahikoa hurbildu eta izar edo galaxiak osatu zituzten. 10 miliar urte geroago, planeta batzuk izar horien inguruan biratzen hasi ziren eta planeta horietako batean, behintzat, bizia agertu zen.
Hots, galaxia guztiak, izar guztiak, planeta guztiak (eta gainerako guztia, gu barne) txintxeta-burua baino txikiagoa zen puntu batetik dator!


Erretxina: inurrien antibiotiko

Gizakia ez da antibiotikoak erabiltzen dituen bakarra. Inurriek ere erabiltzen dituzte antibiotiko naturalak.
Hori da Suitzako ikertzaile-talde batek ondorioztatu duena Europan bizi den inurri-espezie bat aztertuta. Eta zein antibiotiko erabiltzen duten? Pinu-erretxina.
Pinu-erretxinak gai antibiotikoak ditu eta pinuek beren babeserako baliatzen dute. Pinuekâ€¦ eta inurriek ere bai, dirudienez.
Inurriek erretxina-tantak metatzen dituztenean, gaixotasunak eragiten dizkieten onddo eta bakterio gutxiago izaten da inurritegietan.
Bestela ere oso garbiak dira inurriak. Izan ere, inurritegietan inurri asko elkartzen da eta gaixotasunak harrapatzeko toki egokia da oso. Horregatik da garrantzitsua inurritegia eta inurriak garbi izatea.
Erleek ere erabiltzen dute erretxina. Orain arte erlauntza konpontzeko zela uste izan da, baina, agian, antibiotiko gisa ere erabiliko dute.


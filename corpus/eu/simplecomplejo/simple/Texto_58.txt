Bi elementu kimiko gehiago

Karbonoa, hidrogenoa, oxigenoa... segur aski ezagutuko dituzu izen horiek, ezta? Horiek guztiak eta beste asko eta asko elementu kimikoak dira.
Ikertzaileek 113 eta 115 elementu kimikoak sortu berri dituzte. Beraz, bi elementu kimiko gehiago izango ditugu taula periodikoan. Bi elementu horiek arazo txiki bat dute: ez dute askorik irauten, hurrenez hurren, 1,2 segundo eta 90 milisegundo, besterik ez! Ikertzaileak elementu berriak sortu nahian ibiltzen dira, horiekin material berriak sortzeko, besteak beste. Baina, noski, horretarako gehiago irautea komeni da.
Elementu guztiek beren nukleoa dute, eta nukleo horren inguruan protoiak izaten dituzte. Nukleoak duen protoi-kopuruaren arabera, elementua astunagoa edo arinagoa da. Elementu batzuk berez existitzen dira naturan; beste batzuk, ordea, gizakiak sortzen ditu.
Baina zenbat elementu kimiko daude? Elementu kimiko ugari daude naturan, eta horietan astunena uranioa da. Haren zenbaki atomikoa 92 da. Zenbaki atomikoa? Zenbaki atomikoak nukleoan zenbat protoi dauden adierazten du. Beraz, uranioak 92 protoi ditu nukleoan.


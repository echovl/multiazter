Gure Urano ez da hain iluna

Astronomia-zale batek aurkitu zuen Urano. Liburu bat idazteko moduko aurkikuntza!
1781eko martxoaren 13an, William Herschel astronomia-zale gazteak aurkikuntza ikaragarria egin zuen. Hasieran kometa zela pentsatuz, Herschelek aurkitutako astroa ikertu egin zuen aste batzuez; haren orbita ere kalkulatu zuen. Orduan ulertu zuen gaur egun Urano deritzogun planeta aurkitu zuela.
Ez da asko hitz egiten gure eguzki-sistemako zazpigarren planetaz. Aitortu beharrekoa da, lehen begiradan, Uranok itxura nahiko iluna duela, izan ere, urdin-berde koloreko metanozko lanbro lodi batek estaltzen du etengabe.
Esan ohi denez, itxurak engainatu egiten du. Uranoren kasuan bai behintzat! Izan ere, hipotesi batzuen arabera, lanbro horrek Jupiterreko ekaitz bortitzen antzekoak gordetzen ditu. Uranok ez digu guztia erakusten!
Beste berezitasun bat: bere errotazio-ardatza ezohiko puntu batean inklinatzen da.
Eguzkiaren inguruan biratzen diren beste planetak ez bezala, Urano alderik luzeenean biratzen da. Bere poloak, txandaka, Eguzkiari begira jartzen dira. Horrela, hemisferio bakoitza 42 urtez jarraian egoten da Eguzkiaren argitasunean eta, ondoren, iluntasunean sartzen da beste 42 urtez.
Eta hori guztia eguzki-sistemako planeta ‘tristeenean’ gertatzen da!


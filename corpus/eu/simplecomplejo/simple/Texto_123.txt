Saturno borobila

Bere neurriko igerilekua eraikiz gero, Saturno ur gainean egongo litzake.
Saturno eguzki-sistemako bigarren planeta handiena da. Baina hain arina izanik, ur gainean flota lezake.
Dentsitate txiki hori erraz esplika daiteke: Saturno, Lurra ez bezala, ez da materia solidoz osatua. Saturnoren zati handi bat gasez egina da: hidrogenoz eta helioz gehienbat. Ezinezko izango zaigu, beraz, inoiz Saturnon ibiltzea, ezta gasez osaturiko beste planetetan ere (Jupiter, Urano, Neptuno).
Bestalde, bere eraztun ikusgarriei esker, Saturnok badu eguzki-sistemako gainerako planeta guztiak jeloskor jartzeko adina edertasun. Eraztun horiek ehunka milioi arrokaz eta izotz-puskaz osatuak daude. Batzuk etxeak bezain lodiak, besteak, aldiz, hautsa bezain txikiak. Saturnoren eraztun horiek oso zabalak dira (guztiak batuta 275.000 kilometro baino gehiagoko zabalera dute), baina nahiko meheak: 1,5 kilometroko lodiera besterik ez dute!


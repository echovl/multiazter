Apur bat goregi, apur bat urrunegi

Ai, mendiko aire sanoa! Apur bat gorago igotzen zara, pixka bat gorago…Eta memento batetik aurrera, gaizki sentitzen zara.
Mendi gorenen gailurretara igotzeko prest zinela uste zenuen? Indar txikienean ere nekatu egin zara. Gohaindurak sentitzen dituzu eta zure burua lehertzeko heinean dago! Zer gertatu da? Mendi-gaitza da hori! Noski, Ladaska (492 metro) mendia igotzen baduzu, ez zaizu hori gertatuko! Baina 2.400 metro baino gehiagoko gailurretara igotzen bazara, gaizki-izate horiek sentitzeko arrisku handia izango duzu.
Arrazoia sinplea da: zenbat eta gorago igo, orduan eta oxigeno gutxiago dago airean. Esate baterako, Everest-en gailurrean (munduko mendirik altuena), aireak itsasertzean baino hiru aldiz oxigeno gutxiago du! Normala da arnasestuka ibiltzea. Baina arnasestuka ibiltzea baino okerragorik bada: oxigenorik gabe, zure organoak ahuldu egiten dira.
Gaizki-izate horiek hiru edo lau egun baino gehiago irauten badute, argi dago: ahal bezain azkar jaitsi! Ez baduzu esana betetzen, edema-arriskua dago, ehunetan ura pilatzea, alegia. Ura biriketara edo garunera ere hel daiteke, eta horrek heriotza eragiten du.
Mendiko gaitzak haluzinazioak ere eragin ditzake… baina… haizu! Garaiera oso handian ere ez dago hodeiak jaten dituen elefante arrosarik. Seguru al zaude bat ikusi duzula? Azkar! Jaitsi zaitez behiak dauden lautadetara eta pasatuko zaizu! 3.000 metro baino gehiagoko gailurrak igotzeko, zure gorputzak lekukotu egin behar du lehenik eta behin.


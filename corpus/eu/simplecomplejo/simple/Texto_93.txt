Arrain bakartiak

Animalien portaerari buruz bi gauza gutxienez esan daitezke: animalien portaera ohikoena ingurura ondoen egokitzen dena dela eta gauzak gehienetan ez direla diruditen bezain sinpleak.
Kontatuko dizugunak bi horiek behintzat baieztatzen ditu.
Amerikako Estatu Batuetan bada latinez Fundulus diaphanus izeneko arrain txiki bat. Berez taldean bizi den arraina da, horrek harrapariekiko babesa ematen baitie. Hori da, kasu honetan, inguruarekiko egokitze onena.
Bestetik, badira hemengoen antzeko martin arrantzaleak ere, arraintxoak jaten dituztenak. Arrainak taldean daudenean hegaztiari zaila zaio bat harrapatzea, guztiak nahasi egiten baitira. Beraz, taldetik urruntzen diren arraintxoak harrapatzen ditu.
Arrainek badakite arriskuan daudela eta taldetik ez aldentzen saiatzen dira, baina badago hirugarren biztanle txiki-txiki bat; parasito bat, alegia. Parasitoa arrainetan sartzen denean portaera aldatu egiten zaie eta taldetik urruntzeko joera dute. Ikertzaileek ez dakite zer gertatzen zaion arrainari (beldurra galdu, nekeak gainerakoei jarraitzea eragotziâ€¦), baina ondorioa nabarmena da: martin arrantzaleek errazago harrapatzen dituzte taldetik aldendutako arrainak.
Eta hori litzake gauzak sinpleak ez diren adibidea, zerbaitek (parasitoak) eragiten baitu arrainak bakantzea.


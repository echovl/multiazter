Inpresorak matxurak aurreikusten

Gaur egungo inpresorek horixe egiten dute, testu eta irudiak inprimitu. Txuri-beltzean, koloretan, testuak, irudiakâ€¦ Eta tinta edo papera amaitzen zaienean abisua ematen dute, inpresoraren pantailatxoan zein ordenagailuan. Aurrerantzean, inpresorek berek matxurak noiz izango dituzten ere ohartaraziko omen digute. Hori dio behintzat Xerox etxeak.
Bestetik, orain arte, autodiagnosia egiten duten hainbat makinak badabiltzan edo ez dabiltzan, akatsen bat duten edo akatsa konpondu duten eta horrelakoak aztertzen dituzte. Hau da, bai edo ez moduko seinaleak aztertzen dituzte.
Inpresora berriak ikertzen
Baina piezek unean-unean duten egoera berri-berriak zirenekoarekin konparatuta, piezen zahartze-maila jakiteko modua legoke eta, beraz, baita matxura noiz dagoen gertatzeko zorian ere.
Nola lortu hori? Makinak berak bere piezen bibrazioa, zarata eta pisua etengabe neurtu eta berritan zituen neurriekin konparatuko ditu, baita matxuratzear daudenean izaten dituzten bibrazio, zarata eta pisuarekin ere. Horrela, hasierako eta bukaerako datuak unean-unekoekin konparatuta piezak zein egoeratan dauden jakingo du makinak.
Antzeko zerbait egiten da lehendik ere bestelako makina handiagoetan, baina, pixkanaka, gero eta makina txikiagoei jartzen dizkiete horrelako sistemak.
Eta inpresorak berak bakarrik deituko balu teknikarien zentralera, matxura gertatu aurretik agertuko lirateke konponketa egitera.


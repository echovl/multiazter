Sator-itxurako arratoia

Hegaztien eta beste zenbait animaliaren orientatzeko sen aparta ezaguna zuten ikertzaileek, ez ,ordea, sator-itxurako arratoi hauena.
Sator-arratoi itsuek ez dute begirik, eta denbora asko ematen dute lur azpian zulaketa-lanetan. Izan ere, bidaia luzeak egin behar dituzte jatekoa bilatzeko. Baina nola arraio moldatzen dira, begirik ez badute?
Distantzia laburretarako, usaina eta oreka erabiltzen dituzte norabidea aukeratzeko. Distantzia luzeetan, ordea, informazio hori guztia Lurraren eremu magnetikoarekin konbinatzen dutela ikusi dute zientzialariek. Eta, harrigarria badirudi ere, janari bila joateko, 'etxea' utzi, bidaia egin eta bueltan toki berera itzultzeko gai dira. Baina nola doitzen dute egunero norabide hori? Horretarako, ezinbestekoa dute Lurraren eremu magnetikoaren laguntza. Zenbait ikerketaren arabera, animalia horiek magnetita-kristalak dituzte sudurraldean, eta magnetitak eremu magnetikoekin erreakzionatzen duenez, arratoiak horretaz baliatzen dira.


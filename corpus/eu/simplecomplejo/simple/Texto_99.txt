Itsasoko suge pozoitsuak

Sugeak Lurreko kontinente guztietan aurki daitezke Antartikan izan ezik. Baina suge lurtarrez gain, badaude itsasoan bizi diren sugeak ere. Guztira 50 espezie ezagutzen dira, eta guztiak itsaso tropikaletan aurki daitezke.
Bizitza osoa itsasoan ematen dute eta ez dute inoiz lurrik ukitzen. Arnasa hartzeko birikak dituztenez, noizean behin itsas azalera atera behar izaten dute arnasa hartzeko. Hala ere, arnasari eusteko gaitasun handia daukate eta bi ordu arnasarik hartu gabe egoteko gai dira. Are gehiago, ur azpian egiten dute lo!
Sugeak itsasoko bizitzara guztiz moldatuta daude. Buztan zapala daukate uretan azkarrago mugitzeko. Gainera, irensten duten urean dagoen gatza botatzeko guruin berezi bat daukate, eta ur azpian dauden bitartean sudurzuloak itxi ditzakete.
Itsas sugeak harrapariak dira; arrainak, aingirak eta karramarroak jaten dituzte. Baina beldurgarrien egiten dituen ezaugarria pozoia da. Munduko pozoirik toxikoena dute, kobra baten pozoia baino hamar aldiz toxikoagoa.
Hala ere, oso animalia baketsuak dira eta, hozka egin baino lehen, nahiago dute ihes egin!!


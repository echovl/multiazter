Urpekoak

Hegatsak, uretako betaurrekoak eta arnasa hartzeko tutua jantzi eta urpean begira hastea txundigarria izan ohi da ia beti lehorrean ibiltzen garenontzat. Bada, pentsa zer izan litekeen urpekora sartu eta urperatzea. Lehen uneko larrialdi eta klaustrofobiak gaindituta, zirraragarria, inolaz ere.
Aurretik hainbat saio egin ziren arren, Cornelius Van Drebbel-ek lortu zuen 1622an lehenengoz urpean ibiltzea: 2 ordu Tamesi-ko urpean. Hamabi arraunlari ziren urpekoaren motorra. Geroxeago, 1680an, ontzi bat urperatu eta azaleratu egin zitekeela proposatu zuen Giovanni Borelli-k, horretarako ontzira ura (1,2,3,4,5,6,7,8) sartuta edo bertatik ura aterata.
Kontuak kontu eta saiakerak saiakera, lehenengo urpeko 'praktikoak' ez zituzten urpeko mundua behatzeko asmatu, gerrarako baizik. Horrela gertatu izan da historian zehar beste hainbat tresnarekin ere.
XVIII. mendearen amaieran izan zen hori. David Bushnell-ek Turtle (dortoka) izeneko urpekoa asmatu zuen eta 1776an ur (1,2,3,4,5,6,7,8) azpiko lehenengo erasoa egiteko erabili zuten, Ameriketako Estatu Batuak izango zirenak Britainia Handitik independizatzeko gerratean, hain zuzen.
Pertsona bakarrarentzako tokia zuen eta eskuz eragindako helizearen bidez mugitzen zen. Gerraontzien azpian jarri, zulagailuarekin zuloa egin, lehergailua jarri eta lehertzean ontziak hondoratuko zituen, baina hainbat saio egin arren ez zuen helburua bete.
Alabaina, hurrengo mendearen bukaeran urpeko 'modernoagoak' garatzen hasi ziren: 1885an Isaac Peral-ek hiru torpedorentzako jaurtiketa-hodia, periskopioa eta sakonera erregulatzeko mekanismo automatikoa zituen urpekoa egin zuen. 1888an Gymmote urpekoak 51 zaldi-potentziako motor elektrikoa zuen. 1906an Alemaniak 21 urpeko zituen erabiltzeko moduan eta beste 370 ari zen eraikitzen. 18 egun egin zitzaketen ur (1,2,3,4,5,6,7,8) azpian.
1954an Estatu Batuek Nautilus motako urpekoa uretaratu zuten. Erregai nuklearreko lehena zen eta 500.000 km-tik gora egin zitzakeen geratu gabe.
Gaur egun gerrarako urpeko gehienen erregaia nuklearra da.
Duela urte gutxi arte urpeko ia guztiak gerrarako ziren eta gaur egun ere hala dira gehienak. Dena den, urpekoak gero eta gehiago erabiltzen dira helburu zibiletarako: ikerketarako, urpeko eraikuntzarako, hondoratutako ontziak aurkitzeko..., baita turismorako ere. Horiek guztiak urpeko txikiagoak izan ohi dira.
1970eko hamarkadan, esaterako, Pisces izeneko urpekoak erabili zituzten Atlantikoaren hondoan kableak jartzeko. Nautile izenekoa ere aski ezaguna da. 6.000 m-ko sakonerara jaits daiteke eta, hori da, hain zuzen, Galizian hondoratu zen Prestige petrolio(1,2)-ontzia zein egoeratan dagoen ikusteko erabili zutena 2003 urtearen hasieran. Titanioz eta beira-zuntzez egina dago eta telebista-kamera eta 3.000 watteko sei foku ditu.
Itsaso (1,2,3,4,5) sakonetako bizidunei eta geologiari buruzko informazio eta datu asko jaso ahal izan ditugu urpeko txikiei esker.
Esan bezala, bada turismorako erabiltzen den urpekorik ere. Autobus- edo tren-itxurakoak izan ohi dira eta badira 60 bidaiari inguru eraman ditzaketenak.
Gehienak 100 m ingurura urpera daitezke gehienez.
Erraza da: hondoratzeko, ura (1,2,3,4,5,6,7,8) sartzen dute ia urpeko osoa inguratzen duen tangara. Sartzen den urak kanporatutako aireak (1,2) baino dentsitate (1,2,3) handiagoa duenez, ontzia urperatu egiten da. Murgilketa-aleroiek ere laguntzen dute.
Azalera igotzeko, ordea, ura (1,2,3,4,5, 6,7,8) kanporatu egin behar da alboko tangatik eta, horretarako, aire-tangako aire (1,2) konprimitua sartzen dute. Azaleratu ondoren kanpoko airea hartzen dute berriz ere.
Beraz, airearen eta uraren arteko orekarekin jokatzen da urpekoa hondoratu edo azaleratzeko. Dena den, motorra martxan duela, murgilketa-aleroien bidez ere dakioke hondoratzen edo azaleratzen.
Urpeko guztiek ezin dute denbora bera iraun urpean. Turismorako direnek, normalean, ordu batzuk irauten dute soilik. Ikerketakoak direnak 3 egun inguru irauteko prestatuta daude. Eta, azkenik, urpeko militarrek hilabeteak eman ditzakete azaleratu gabe. Normalean, airea, ur geza eta tenperatura izaten dira denbora hori mugatzen dutenak.
Arnasteko aireari (1,2) dagokionez, hiru dira egin beharrekoak:
1) Oxigeno-kantitatea (O2) zaindu (% 21 inguruan). Horretarako, oxigeno-tangak izaten dituzte edo, bestela, uretik oxigenoa eskuratzeko tresnak.
2) Arnasketaren eraginez sortutako karbono dioxidoa (CO2) (1,2) airetik erauzi; filtro kimikoak erabiltzen dira.
3) Arnasketaren ondorioz sortutako hezetasuna airetik erauzi. Horretarako, hezetasuna kentzeko tresnak erabiltzen dira.
Urpekoan sortutako bestelako gasak edo kea ere airetik erauzi behar izaten dira.
Ur gezari dagokionez, urpeko txikiek ez dute tresna berezirik izaten, norberak eramaten baitu behar duena, baina urpeko handietan, militarrek itsasoko ura (1,2,3,4,5,6,7,8) hartu eta gatza kentzeko modua izaten dute. Ohikoena itsasoko (1,2,3,4,5) ura irakin eta sortzen den lurruna kondentsatzea da (ura irakitean lurrunak ez du gatzik izaten). Ur hori eskifaiak erabiltzeko edota zirkuitu elektrikoak hozteko erabiltzen da.
Azkenik, tenperaturari dagokionez, gogoan hartu behar dugu urpekoak non ibiltzen diren. Izan ere, gehienetan urpekoak 4 Â°C inguruko uretan ibiltzen dira eta, metalezkoak direnez, erraz hozten dira. Horregatik berotu egin behar dira barruan eroso ibili nahi bada. Gehienetan elektrizitatea (1,2) erabiltzen da eta motorraz baliatzen dira elektrizitate hori sortzeko.


Eskimalen bizilekuek zenbat urte?

Orain 1000 urte gutxi gorabehera, eskimalek Alaskatik Kanadarako ibilbidea egin zuten. Eta, gaur egun, zientzialari-talde bat ibilbide horretan utzitako arrastoak ikertzen ari da.
Izan ere, eskimalek, besteak beste, baleak eta fokak ehizatzen zituzten ibilbide horretan. Eta, ondoren, baleen hezurrekin, foken larruarekin eta zingirako landaredi hilarekin hotzetik babesteko etxeak eraikitzen zituzten putzu edo zingiretatik gertu. Hori abilezia!
Baina zehazki noizkoak ote dira? Gaur egun, arkeologoak bizileku horiek datatzeko ahaleginetan ari dira, eta ez da lan erraza, nonbait. Karbono 14aren teknika asko erabiltzen da aztarnak noizkoak diren erabakitzeko,baina kasu honetan teknika hori ez da baliagarria. Hori dela eta, zuzenean eskimalek zingira edo putzu horietan utzitako arrastoak aztertzera jo dute adituek. Izan ere, guk ibai eta lakuetara hondakinak isurtzen ditugun bezalaxe, eskimalek ere botatzen zituzten bale-hondakinak eta abar.


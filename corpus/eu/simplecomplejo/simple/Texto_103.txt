Horiek bai ar txikiak!!

Zientzialariek oso gutxi dakite Tremoctopus violaceus deritzon olagarroari buruz. Hala ere, etengabe ari dira animaliari buruzko datu berriak lortzen eta, azkenean olagarro arra aurkitu dute.
Emea baino 40.000 aldiz txikiagoa da; bai, ondo irakurri duzu, 40.000 aldiz txikiagoa. Arrak emearen begi niniaren tamaina du eta gramo laurden bat bakarrik pisatzen du. Erraz uler daiteke orain arte Tremoctopus arrik aurkitu ez izana!
Ezberdintasuna hainbesterainokoa zergatik den olagarroaren bizitza aztertuta jakin daiteke. Olagarroa oso bakartia da eta ozeanoen hondoan bizi da; beraz, oso zaila da bikotekidea aurkitzea. Arrek bikotekidea aurkitzen dutenean, ez dute ihes egiterik nahi; batek daki, agian ez dute beste inor aurkituko beren bizitza osoan!
Horregatik, beren gorputza hazten ez, baizik emea aurkitu eta ugaltzen erabiltzen dute energia guztia. Emea aurkitutakoan, hazia eman eta gero hil egiten dira. Bai bizitza arraroa Tremoctopus arrarena!


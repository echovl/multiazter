Pentsatzeko gaia

Garunik gabe arnasa hartzea, mugitzea, hitz egitea, handitzea, ikustea, entzutea, pentsatzea…ezinezkoa litzateke.
Zaila da sinestea gelatina-itxurako masa horrek, ezinbesteko funtzioak kontrolatzeaz gain, egunero informazio-kopuru izugarria tratatzen duela (milioika datu). Alta, zure gorputzean gertatzen den guztiak du zerikusia garunarekin!
Izan daitekeen kontrol-gune perfektuena da. Hiru mintzek (burmuin-azalak) eta garezurrak babesten dute eta etengabe jasotzen du informazioa… korronte elektriko gisara! Nerbioetan barrena bidaiatuz heltzen da informazioa garunera, eta abiadura ikaragarrian gainera! 430 km/h abiadura har dezake!
Zein informazio-mota jasotzen du, ordea? Guztiak! Ogi freskoaren usain gozoa, intsektu baten zimikoa, itsutzen duen Eguzkiaren argia… Eta, ondoren, zure garunak jasotzen duen informazioaren arabera erreakzionatzen du: zure tu-guruinei aktibatzeko agintzen die, zure hatzei azkura egiteko edo zure begiei ixteko. Agindu horiek ere korronte elektriko gisa bidaiatzen dute.
Eta hori ez da guztia! Zure bihotza une oro taupadaka ari bada, berari esker da! Zure birikak aire freskoz betetzen badira, berriz ere, berari eskerrak! Eta zure digestio-sistema otordu bakoitzaren ondotik martxan jartzen bada, jakingo duzu nori esker den ezta? Hots, zure garuna orkestra-zuzendari paregabea da. Zain ezazu!


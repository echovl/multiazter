Non daude marigorringoak?

Non sartzen dira udaberri eta udan bazter guztietan agertzen diren marigorringoak?
Marigorringoak udaberrian agertzen diren intsektu deigarriak dira. Udazkenean, ordea, desagertu egiten dira, baina ez dira hiltzen; ez guztiak behintzat.
Hotza iristean marigorringoak landareen gune babesenetan biltzen dira eta multzoan pasatzen dute negua, elkarri beroa emanez.
Hori bai, negua gogorra edo xamurra den arabera marigorringo gehiago edo gutxiago hilko da.


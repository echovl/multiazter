Espezien bertuteak

Gaixorik zaude? Zer deritzozu piperbeltz apur bat hartzeari?
Gaziak, mikatzak, anisdunak, pikanteakâ€¦ espeziak ia-ia saltsa guztietan gehitzen dira. Gaur egun, gure jakiei gustu berezia emateko erabiltzen dira. Saldari zerbait falta zaiola? Piperbeltz pixka bat gehitu eta bai goxo gelditzen dela!
Erdi Aroan, espeziak oso preziatuak ziren. Elikagaiei gustua emateko erabiltzen ziren, noski, baina baita kontserbatzeko ere. Garai hartan, jadanik bazekiten espeziak gehituz plater bat denbora gehiagoan gorde zezaketela. Horrez gain, espeziak era guztietako sendagaiak egiteko erabiltzen ziren. Sendagileek izurritea bezain eritasun larriak sendatzeko erabiltzen zituzten!
Baina nondik datoz espeziak? Denak landareetatik datoz, eta, beraz, naturan aurkitzen dira. Piperbeltzaren hazia, adibidez, liana-modukoa den piper-landarearen fruitu lehortua besterik ez da. Bai, bai, piperbeltza landareetatik dator! Gatzari dagokionez, ezin daiteke esan espezia dela, jatorri minerala baitu.
Espezia gehienak (kanela, jengibrea, intxaur muskatua, azafrana, piperbeltza etabâ€¦) Asiatik datoz, baina, gaur egun, munduko beste hainbat tokitan ereiten dira. Nahiz eta ez diren sendagai-gisa erabiltzen, espeziek badute nahiko toki gure bizitzan. Irudika al zenezake gatzik edo piperbeltzik gabeko mahai txukunik?


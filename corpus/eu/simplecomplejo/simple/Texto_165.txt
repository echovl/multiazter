Egiptoarren astoak

Aurkikuntza horrek, eta ehortzita azaldu diren moduak, erakutsi du antzinako egiptoarrentzat benetan garrantzitsuak zirela astoak. Hain ziren garrantzitsuak, erregeen modura ehorzten zituzten!
Astoen hezurrak Kristo aurreko 3000. urtekoak direla kalkulatu dute. Ummmm... beraz... Zenbat urte izango zuten gaur egun?
Aurkitutakoak gaur egungo astoen arbasoak dira; alegia, ez dira egungoen guztiz berdinak. Baina aurkikuntza honek frogatzen du garai hartan dagoeneko etxekotu egiten zirela asto basatiak.
Oro har, oso osasuntsu zeudela ikusi dute, ongi zainduta zeuden. Hala ere, batzuek artritisa zuten; horregatik, ikertzaileek uste dute karga handiak garraiatzeko erabili zituztela.
Aurkikuntza Abydos deituriko antzinako hirian egin dute, Kairo hiriburutik hegoaldera.


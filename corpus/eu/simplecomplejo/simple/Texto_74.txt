Izarrei begira

Gorriak, laranjak, horiak, zuriak, urdinak… Zerua miliarka izar koloretsuz osatuta dago!
Hemendik begiratuta, izar denek berdinak dirudite: zeruan sakabanatuta dauden puntu txiki eta zilar-kolorekoak. Baina ‘puntu txiki’ horiek ikaragarri handiak dira! Eta beren kolorea ez da zilarrarena bezalakoa.
Izar beroenak urdinak dira, eta hotzenak gorriak. Bien artean, Eguzkia bezala, horiak diren izarrak daude. Izarren azaleko tenperatura 3.000 °C eta 25.000 °C artekoa izaten da.
Eguzkiak gain, gizakiak ez du beste izarrik hurbiletik ikusi; ez bertatik bertara, ezta espaziontzitik ere. Ez da gogo eza… baina, izarrak urrunegi daude. Proxima du Centaure, hurbilen dagoen izarra, hemendik lau argi-urtera dago. Horrek esan nahi du bere argiak lau urte behar dituela guregana heltzeko. Hori horrela bada, zenbat denbora emango luke espaziontzi lasterrenak haraino iristeko? 80.000 urte inguru. Horra zergatik ikusten ditugun izarrak hain txiki.
Baina izarrak Lurra baino askoz handiagoak dira eta, maiz, baita Eguzkia baino handiagoak ere! Errazago uler dezazun, irudika ezazu Eguzkiak pilota baten tamaina duela. Alderatuz, Betelgeuse deituriko gorri erraldoiak aerostato baten tamaina izango luke, eta gure planeta justu-justu ikusiko genuke luparik gabe!


Superbakterioak

Gizaki eta animaliek jasaten ditugun gaixotasunetako asko bakterioek eragindakoak dira. Eta horiei kontra egiteko antibiotikoak erabiltzen ditugu.
Bakterioak izaki txiki-txikiak dira, mikroskopikoak. Baina txikiak izan arren animaliei gaixotasunak sortzeko ahalmena dute.
Guk, ordea, antibiotikoak erabiltzen ditugu bakterioek eragindako gaixotasunei aurre egiteko. Alexander Fleming-ek 1928an kasualitatez penizilinak bakterioak hiltzen zituela ikusi zuenetik antibiotikoak asko erabili izan dira. Asko eta, zenbaitetan, gaizki ere bai. Eta gaizki erabiltze horrek bakterio batzuk antibiotiko batzuekiko erresistente bihurtzea eragin du.
Egun hauetan, Staphylococcus aureus bakterio batzuk bankomizina antibiotikoari erabat erresistente direla ikusi dute.

Irudiaren oina: Staphylococcus aureus bakterioa.


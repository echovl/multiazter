Planeten sorrera

Zenbat denbora behar du planeta batek sortzeko? Hiru milioi urte.
Eta nola jakin daiteke hori? Astronomoek zerua behatzeaz gain ikerketa-modu berriak bilatu behar izaten dituzte milaka argi-urtera dauden galaxiak behatuz unibertsoko gertakizunak azaltzeko. Halako ikerketa batean ondorioztatu dute planeta batek sortzeko hiru milioi urte behar dituela.
Kalkulu hori egiteko asmoz, Orion eta Perseus konstelazioei begira jarri dira. Lurretik mila argi-urtera dauden izarrei beha, izar gazteek inguruan hautsezko eta gasezko disko bat izaten dutela ikusi dute; izarra zahartuz doan heinean, hauts eta gas horiek pilatu eta planetak sortzen direla uste dute. Horregatik, izar zaharrenek ez omen dute halako diskorik izaten inguruan eta, ondorioz, nekez sortzen omen dituzte planeta berriak.


Hortzak txikitatik garbitu behar dira!

Txinan 362 haurrei egindako ikerketa baten arabera, esneko hortzetan txantxarra izan duten haurrek behin-betiko hortzetan ere txantxarra izateko aukera gehiago dute.
Lortutako datuek erakusten dutenez, esneko haginetan txantxarra izan zuten haurren % 85ek txantxarra izan zuten behin-betiko haginetan ere. Aldiz, esneko hortz osasuntsuak izan zituzten haurren % 83k ez zuten inolako arazorik izan behin-betiko hortzetan, gutxienez 12 urte bete bitartean.
Txantxarra umeetan oso ohikoa da. Esaterako, AEBetan 6-8 urteko gazteen % 52k eta 17 urteko % 80k gutxienez hortz bat dute hondatuta.
Beraz, esneko hortzak ondo zaindu behar dira, gero dentistari bisita gutxiago egiteko!


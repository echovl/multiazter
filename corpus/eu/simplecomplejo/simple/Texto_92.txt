Inurrien hilerriak

Inurritegian guztia oso ondo antolatuta egoten da, baita 'hilerriak' ere.
Jakin badakigu inurriek oso lan-banaketa zorrotza dutela: arrautzak erruten dituen erregina, garbiketaz arduratzen direnak, zaintza- eta defentsa-lanak egiten dituzten soldaduak, â€¦
Inurritegi barruan ere gauza guztiak bere tokian eta ondo antolatuta egoten dira: erreginaren ganbera, arrautzak gordetzeko tokia (eguraldiaren arabera aldatzen dena), barrenbideak â€¦ Onddoak hazteko gelak ere izaten dituzte (materia organikoa usteltzen utzi eta bertan hazten diren lizunak jaten dituzte). Eta izan, 'hilerriak' ere izaten dituzte.
Inurritegian hiltzen diren inurriak toki jakinetan metatzen dituzte. Eta, gainera, 'hilerri' bat baino gehiago daudenean ez dira bata bestearen ondoan egoten, gutxieneko distantzia batera baizik.
Beraz, jada ez gara hilerriak egiten dituen animalia bakarrak.


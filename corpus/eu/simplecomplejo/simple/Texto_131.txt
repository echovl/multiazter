New Horizons zunda Plutonerantz

Plutonek Karonte izeneko satelite bat du. Argazki batzuetan, ordea, beste bi satelite izaten zitzakeela ikusi zuten astronomoek. Susmo horiek egiaztatzeko, zunda bat bidali zuen NASAk Plutonera 2006an, eta 2015ean iritsiko da hara.
Pluton eguzki-sistemaren bederatzi planetetako bat da, eta hura dago Eguzkitik urrutien. Gainera, txikia da. Egin kontu: gure Ilargiaren lekuan Pluton jarriz gero, gauez Ilargiaren erdia baino pixka bat handiagoa den esfera ikusiko genuke.
Hain txikia izanik eta hain urruti egonda, ez da harritzekoa gizakiak soilik duela 70 urte aurkitu izana. Hain zuzen ere, 1930eko otsailaren 18an aurkitu zuen Pluton Clyde W. Tombaugh astronomo estatubatuarrak.
1978. urtean, berriz, bi astronomo Plutonen argazkiak ateratzen ari ziren, haren orbita hobeto ezagutu nahian. Argazkietan, Pluton konkor batez ikusi zuen haietako batek. Zer ote zen hura, argazkiaren akats bat, atzealdeko izarren bat? Dena ondo aztertuta, Plutonen satelitea zela ondorioztatu zuen, eta Karonte izena jarri zion. Hurrengo urtean, beste astronomoak lagunaren aurkikuntza egiaztatu zuen.
Baina ez da hor bukatzen guztia. 2005eko maiatzean Hubble teleskopioak hartutako irudietan, beste bi satelite ikusi dizkiote Plutoni, eta horrek dantzan jarri ditu astronomoak.

Orain NASAk abiatu duen misioan, beraz, galtzak bete lan izango dute astronomoek: nolakoa da Pluton, zenbat satelite ditu, nolakoa dira haiek ere? Erantzunak, hemendik urte batzuetara. Bitartean, zorte ona izan!


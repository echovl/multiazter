Elur azpian ezkutatzen dena

Kaliforniako ingeniari-talde batek elur azpian ezkutaturik geratu den edozer detektatzeko radar bat diseinatu du.
Ohiko radarrekin alderatuz, radar berri honek elurretan objektua non dagoen ez ezik, objektuaren irudia ere ematen du.
Radar honek, besteak beste, elurra kentzeko makinei bideko peril, arroka eta oztopoen berri emango die. Izan ere, nahiz eta makina horiek oso astunak izan, ez pentsa apurtezinak direnik. Elurte handiak direnean asko 'sufritzen' dute, aurrez aurre elurpean aurkitzen dituzten bide-bazter eta txoko guztiak jotzen baitituzte.
Elur-jauzietan harrapaturik geratzen diren mendizaleak aurkitzeko ere baliagarria izango da teknika berri hau.


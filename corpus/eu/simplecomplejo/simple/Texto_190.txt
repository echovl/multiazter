Plaken tektonika

Ba horixe, aspertu egin zarela. Izan ere, gelaren erdian geldirik jarri zara, eta geldirik egon zara 15 minutuz; alegia, ez dela ezer gertatu. Eta, itxura batean, hori ematen du, geldirik egon zarela. Baina, ez badirudi ere, zapaltzen dugun lurra mugitu egin da, eta harekin batera gu geu ere.
Egin beste froga hau: ontzi zabal batean, ipini ura, eta gainean utzi gaileta bat, flotatzen. Bada, imajinatu gaileta hori kontinente bat dela, eta beste gaileta batekin topo egiten duela.
Lurraren azpian ez da urik, baina bai likido-moduko bat, eta horren gainean lur-plakak mugitzen dira. Lur-plaken gainean hartzen dute atseden kontinenteek. Plaka guztiek -12 nagusi eta beste hainbat txikiago- puzzle erraldoi bat osatzen dute. Begiratu marrazkiari, eta erantzun: zein plakatan aurkitzen da Euskal Herria?

Lur-plakek talka egiten dutenean, plaka bat bestearen azpian sartzen da, eta tentsio horrek lurrikarak sor ditzake. Lurrikara gehienak plaken ertzetan gertatzen dira.
Gainera, bi plakek talka egiten dutenean, eta plaka bat bestearen azpian geratzen denean, gainean geratu den plakak garaiagoak egiten ditu mendiak! Himalaiako mendiak geroz eta garaiagoak dira, bi plakek -Indiakoa eta Eurasiakoa- indarra egiten diotelako elkarri.



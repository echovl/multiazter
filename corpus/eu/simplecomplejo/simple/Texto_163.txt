Zapore handia

Pastelak, izozkiak, txokolateak… hain zapore ona badute, mingainari eta zure sudurrari esker da!
Zergatik irensten dituzun elikagai guztiek ez dute zapore bera izaten? Eta zergatik dute zaporea?
Zure mingaina dastamen-papilak izeneko milioika ‘botoi’ ñimiño diruditen hartzailez estalia da. Papila horiek listuan nahasten diren elikagai-partikulen zaporea hartzen duten betile txiki-txikiak dituzte eta informazioa burmuinari helarazten diote.
Papilek oinarrizko lau zaporeak jasotzen dituzte: gozoa, gazia, mingotsa eta garratza. Zapore bakoitza mingainaren zati batek jasotzen du: atzealdea zapore garratzez arduratzen da; aurrealdea gaziez; gozoa puntari dagokio eta mikatza bazterretan sumatzen da.
Baina hori ez da dena! Elikagaiek, zaporeaz gain, usain gozoa ere badute. Usainak zure sudurrean barna joaten dira zuzenean, eta usaimen-zelulei esker informazio hori zure burmuinari helarazten zaio. Hortaz, dastatzeko duzun ahalmena zuzenean usaimenari lotua da. Normala da, beraz, katarroarekin zaporeak ez ongi bereiztea!
Dena den, zaporea ez da unibertsala. Kultura bakoitzak, familia bakoitzak, gizaki bakoitzak zapore batzuk ditu gogokoen. Gainera, burmuinak interpretatzen egiten ditu zaporeak. Adibidez, hirugarren izozkia lehena baino apur bat txarragoa irudituko zaizu. Urdaila bete-bete eginda daukazu eta garunak ulertarazi egin nahi dizu… beranduegi izan baino lehen!


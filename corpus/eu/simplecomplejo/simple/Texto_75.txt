Elefante itzelak

Jakina da elefanteak animalia itzelak direla. Maiz 6 tonatik gorakoak izaten dira, eta arrek 10 tona ere izan ditzakete.
Baina ez da harritzekoa, alajaina. Izan ere, gu ez bezala, elefanteak etengabe hazten dira. Bai, bai bizitza osoan ari dira hazten. Eta 60-70 urte harrapa ditzakete. Hain preziatuak diren letaginek 100na kilo ere izan ditzakete.
Elefanteen ernaldia animalien artean ezaguna dugun luzeena da, bi urtekoa! Jaio eta gero elefantetxoak 80 litro esne edaten ditu eguneko eta 20 kilo hartzen hilero.
Bestalde, ba al zenekien guri belarriak eta sudurra ere etengabe hazten zaizkigula?


Igo baino lehen, hobe lekukotzea

Garaiera handiko mendiak igotzean, oxigeo-faltari aurre egiteko, zure odolak laguntzaile paregabeak ditu: globulu gorriak.
Globulu gorriak garraiorako kamioien antzekoak dira: oxigenoa biriketatik gorputzaren beste tokietara eramatea da haien eginkizuna. Globulu gorri gehiago ekoiztuz, gorputzak errazago garraiatzen du oxigenoa.
Baina, kontuz, denbora utzi behar zaio! Mendi garaietara presaka igotzen bazara, ez duzu nahiko globulu gorri izango eta, ondorioz, ezingo dute beren eginkizuna behar bezala bete.
Horregatik, alpinistek mendi oso altuak etapa batean baino gehiagotan igotzen dituzte. Kanpamenduak toki ezberdinetan jartzen dituzte abiapuntutik hasi eta gailurrerainoko bidean. Horrela, poliki-poliki, beren organismoa oxigeno-maila txikiagoetara egokitzen da. Horri deitzen zaio lekukotzea.
Baina 8.000 metrotik gora ezinezkoa izaten da lekukotzea. Arrain bat uretik kanpo bizitzearen pareko litzateke hori: ez gara horrelako garaieretan bizitzeko eginak. Alpinista ausart batzuk joan izaten dira, baina ez dira luzaroan gelditzen: 8.000 metrotik gora denboraren kontra dabiltzaâ€¦ eta baita heriotzaren kontra ere!


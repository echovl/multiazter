Docutec Matxinada tren batean Matxinada tren batean, begiratzaileak jarrera xenofoboa izan duelako. Gaur goizean, ehun pertsona inguru matxinatu dira Girona-Figueres trenean, begiratzaileak jarrera xenofoboa izan duelako gizon beltz batekin. Izan ere, txartela gizon horri bakarrik eskatu dio. Orduan, bidaiariak txistuka hasi dira, eta babestu egin dute gizon beltza. Ivan Ramos izena du gizonak, eta pediatra da Figueresko osasun-etxean. Ramos jaunak ez dio txartela erakutsi begiratzaileari, trenak 20 minutuko atzerapena zuela salatzeko. Bidaiariaren ezetzaren aurrean, begiratzaileak zazpi minutuz geldiarazi du trena, poliziaren zain. Azkenean, mossoak Figuereseko geltokira joan dira, eta, Ivan Ramosen txartela ikusi dutenean, alde egin dute. Ivanek salatu du horrelakoak sarritan gertatu zaizkiola, "askotan hegoamerikarrak eta arabiarrak ezberdin tratatzen dituztelako, Europako zuriekin konparatuta". Edonola ere, eskertu egin du treneko bidaiarien jarrera, babes handia izan  duelako. Gainerako bidaiariak ez ziren trenetik irten Ivan aske utzi zuten arte. * moldatua
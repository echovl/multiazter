Docutec Garagardoa, osasungarria eta naturala Otorduetan edo otorduz kanpo, berezia, horia edo iluna... Edan ezazu nahi duzun bezala, baina beti neurrian. Osasungarria da eta naturala, oso kaloria gutxi du eta gorputza ondo zaintzen du barrutik eta kanpotik. Osagaiak berezkoak dira: ura, garagar maltatua, lupulu-loreak eta legamia. Eta nahasketa horrek berezi bihurtzen du edari ezagun hori. Edari elikagarria da, osagai naturalekin egina baitago: ura batez ere (%90a) eta zerealak erabiltzen dira, eta egarria asetzen duen edari bakanetakoa da. Mota askotako garagardoa ekoizten da, egiteko era desberdinen arabera: besteak beste, iragazpen estuagoaren edo lasaiagoaren baitan, edo segun eta maltaren erretze-maila nolakoa den. Eta horrela garagardo desberdinak egiten dituzte: betikoa edo horia edota gehiago erretzen delako estra izenekoa, berezia eta beltza. Noiznahi goza zaitezke gustukoena duzun zerbeza edanez, bazkalaurrean pintxoren batekin eta otorduaren barruan. Bestalde, garagardoa gero eta gehiago erabiltzen da sukaldean, eta plater bitxi asko prestatzen dira bai sukaldaritza tradizionalean, bai sormen-sukaldaritza berrian ere. Osasuna txarroan Edari horren ahalmen elikagarriek osatuenetako batbat bihurtzen dute beste zenbaitekin alderatzen bada. Osagaiak 2.000 baino gehiago dira, aberatsa da mineraletan eta A, D eta E bitaminetan, batez ere B multzokoetan: B1, B2 eta B12. Gainera, azido foliko asko du berekin, eta hori funtsezko elementua da zelulen bizitzarako. Gainera, horrek homozisteinaren kontzentrazioa murrizten du, eta beraz, bihotzeko gaitzetako arrisku-faktorea gutxitzen. Etil alkoholaren kantitate neurritsuak (4-5 gradu) 'kolesterol ona' areagotzen du eta 'kolesterol txarra' moteltzen, infartu-arriskua eta beste zenbait gaitzena urrituz. Emakumeen menopausia atzeratu egiten du eta horren ondorio batzuk ere bai, osteoporosia esate baterako. Koipe-tantarik ez Garagardoak, neurrian edanda, lagundu egiten du gorputza gizendu gabe mantentzen. Garagardoa diuretikoa da, toxinak botatzen laguntzen du eta zuntz asko du, eta hori ona da gorputzetik libratzeko eta kolon-gaixotasunak saihesteko. 0% koipea du, eta horregatik kaloria gutxi sartzen du gorputzean. Garagardo-kaina batek 90-100 kaloria ditu, fruta-zuku batek edo anana batek baino gutxiago. 'Sin' izeneko garagardoak, berriz, 35 kaloria besterik ez ditu.
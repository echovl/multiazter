Docutec Hondartzako iratxoak Hondartza garbitzaileek nola lan egiten duten eta zer aurkitzen duten azaltzen du. NAGORE ETXEBERRIA / Donostia Hondartza garbitzaileek gogor lan egin behar izaten dute jendeak hondarra garbi aurki dezan.   Hondartzak jendez gainezka egoten dira udan, eta bereziki eguraldi ona egiten duenean. Hondartzetara joaten den jendeari hondarra eta itsasertza garbi ikustea gustatzen zaio. Baina guztia garbi egon dadin ezinbestekoa da beste batzuek gogor lan egitea. Hala, donostiar gehienak lo daudenean hasten da hondartzako garbitzaileen lana. Gaueko 23:OOak aldera makina bahetzaile bat pasatzen dute Donostiako hondartzetatik zaborrak bereizteko. Kontxako hondartza egunero bahetzen dute, eta Ondarretakoa eta Zurriolakoa egun batean bai eta bestean ez. Behin makinek beren lana amaitu ostean, goizaldeko bostak aldera 29 pertsonak zabor bilketari ekiten diote. Garbitzaileak, burdinsareak eskuetan dituztela, itsasertzean eta, oro har, hondartzan pilatutako zaborrak biltzen basten dira. Zaborrekin pila txikiak egin ostean, hondeatzaile baten laguntzaz, kamioi handi batera botatzen dituzte zabor poltsak eta hondartzan bildutako zikinkeria guztia. Azkenik, zabor guztia zabortegira eramaten dute. Baina ez da hemen amalitzen garbitzaileen lana, arratsaldean ere hondartzak berrikusten baitituzte. Kontxako, Zurriolako eta Ondarretako hondartzez gain, Santa Klara uhartea eta badia ere garbitu behar izaten dituzte. Garbitzaileena urte osoan egin beharreko lana den arren, udan lana ugaritu egiten zale. «Udan hondartzak askoz ere zikinagoak egoten dira, batez ere asteburuetan. Izan ere jende gehiago ibiltzen da, eta, gainera, gazteak diskotekatik irten ondoren hondartzara joateko ohitura du, eta denetarik botatzen du. Hala, neguan garbiketaz hiru langile arduratzen dira, eta udan, berriz, langile gehiago izaten dira, argitu digu Luis Urbistondo garbitzaileen arduradunak. Dena den, garbitzaileei lan gehiena itsasoak ematen diela aitortu digu Luisek. «Jendea zikina da, baina makina pasatzea nahikoa izaten da beraiek botatako zaborrak jasotzeko. Baina itsasoak ez dakigu sekula zer ekarriko digun, gaur nahiko garbi topa ditzakezu hondartzak, baina bihar agian, zabor pila ekar dezake» dio arduradunak. Luis Urbistondok 5 urte daramatza garbitzaile lanetan, eta maiz hondarretan itsasoak ekarritako gauza bitxi ugari topatu dituela esan digu. «Egur zatiez, plastikoez eta botilez gain, animaliak ere ekarri izan ditu itsasoak, txakurrak eta ardiren bat, besteak beste», gaineratu du. Horrez gain, hondarretan jendeak utzitako aulkiak, giltzak. karterak, giltzak... aurkitu izan dituzte. Gauza baliagarriak eta dokumentazioa udaltzainei ematen dizkiete. Uda honetan hondarretan zabor ugari jaso badute ere, beste urteekin erkatuz, hondartzak «nahiko garbi» ikusi dituela aitortu digu Luisek. Dena den, oraindik jendeak asko du ikasteko. Izan ere, hondartzak eta ingurunea garbi eduki nahí baditugu, garbitzaileen lanaz gain, beharrezkoa da guztion ahalegina.    
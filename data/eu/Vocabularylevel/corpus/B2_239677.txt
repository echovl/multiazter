Docutec Irakasle eta ikaslearen arteko erromantzea Mary Kay Letourneau, kartzelan 7 urte igaro zituen irakasle ohia, Vili Fualaau garai batean bere ikasle izandakoarekin ezkondu zen Seattlenen (Washington). Orain 43 urte ditu emakumeak eta 22 gizonak. Irakasle eta ikasle baten arteko erromantze polemikoa ezkontzarekin amaitu da. 1996an, irakaslea 12 urteko mutikoarekin harremanetan hasi, eta haurdun geratu zen. Kartzelara bidali zuten eta kasua mundu osoko komunikabideetan agertu zen. Mary Kay Letourneau, kartzelan 7 urte igaro zituen irakasle ohia, Vili Fualaau garai batean bere ikasle izandakoarekin ezkondu zen atzo Seattlenen (Washington). Orain 43 urte ditu emakumeak eta 22 gizonak. 1996an, garai hartan 12 urte zituen ikaslearekin hasi zen harremanetan irakaslea eta haurdun geratu zen. Letourneauk 33 urte zituen orduan, ezkonduta zegoen eta lau seme-alaben ama zen. Haurdunaldiarena zabaldu zenean, 6 hilabeteko kartzela-zigorra jarri zioten eta kasua mundu osoan egin zen ezagun. Askatasuna lortu eta aste gutxira, ikaslearekin auto batean sexu-harremanak izaten harrapatu zuten Letourneau eta kartzelaratu egin zuten berriz. Kartzelan jaio zen bere ikaslearekin eduki zuen bigarren alaba. Egun zazpi eta zortzi urte dituzte bi alabek eta ikasle ohiaren amaren esku utzi zituen Justiziak ama biologikoa kartzelan zegoen bitartean. 2004 erdialdera, baina, aske geratu zen eta bikoteak epaile batek elkar ikusteko jarri zien debekuari errekurtsoa jarri, irabazi, eta berriro ere hasi ziren harremanetan.
Docutec Ez dago krimen perfekturik Mediku forentseen lanari buruzko artikulua. Beraien lanaren garrantzia azpimarratzen da, krimenak argitzeko. Hainbat datu ere ematen ditu. Eider Jauregi Hilotz batek beti adierazten omen du zerbait, informazio gehiago edo gutxiago eman dezake, baina beti esaten du zerbait. Hilketa gertatu den inguruan ere beti aurkitzen dira ikerketa argitzen laguntzen duten arrasto edo pistak. Luis Qurejeta medikua Medikuntza Legaleko Euskal Institutuko zuzendaria (patologia forentsean espezialista) eta EHUko Euskal Kriminologia Institutuko irakaslea ere bada. Makina bat kasu ikusi ditu azken urte hauetan, eta garbi dauka beti aurkitzen dela zerbait: «Krimena gertatzen denean, krimena burutzen duenak aldatu egiten du nolabait ingurua edo tokia; ez du bere sinadura uzten, baina azken finean inguru batean sartzen den eta aldaketa batzuk egiten dituen elementu arrotz bat da. Gure ikerketa lana, beraz, gertatu diren aldaketa horiek aurkitzea da. Listu pixka bat duen zigarrokina, ile bat, azazkal zati bat, elementu likidoren bat... horrelako edozein gauzak hiltzailearen patroia egiten laguntzen du, egoeraren azterketa psikologikoa egiteko balio du,hau da, nolakoa den hilketa hori burutu duen pertsona. Horregatik, azterketa ondo eginda dagoenean beti ateratzen da zerbait. Askotan esaten da krimena argitzen ez denean ez dela izaten hiltzaileak pistarik utzi ez duelako, ikerketan zerbait gaizki egin delako baizik». 1.200 autopsia inguru iaz, EAEn - Lan honetan 42 auzitegiko mediku aritzen dira egun. EAEko hiru lurraldeetan, Bizkaian gehienak (26), eta badituzte hainbat laguntzaile ere, laborategiko teknikoak edo autopsia-laguntzaileak, esate baterako. Iaz 1.200 kasu inguru izan zituzten argitzeko, eta kasu horietan guztietan hilotzei autopsia egin eta gorpua agertu zen ingurua ere zehatz-mehatz aztertu zuten. Autopsia gehienak Bizkaian egin ziren, 650 bat, Gipuzkoan 3OOdik gora egin zituzten eta gainontzekoak Araban burutu ziren. Autopsia kopuruak altua dirudien arren, prozesu guztiaren amaieran oso gutxi dira hilketak izan direla ikusten diren kasuak. Portzentajeetan heriotza naturalak azaltzen dira batez ere, %30-50 inguru, auto istripuak ondoren eta suizidioak hirugarrenik. Bizi dugun indarkeria-egoeraren ondorio diren kasuak kenduz gero, azkenik, oso gutxi dira krimenak. «Madril, Bartzelona eta Valentzia dira hilketa kasu gehien duten tokiak, eta gu oso urrun gaude kopuru horietatik. Hau, ez da Bronx auzoa, ezta Kolonbia ere» dio Luis Querejetak. Legeak hala adierazten duelako, ezustean edo zirkunstantzia berezietan -bat-batean hiltzen diren haur eta gazteen kasuak, adibidez- gertatzen diren heriotza kasu guztiak bere eskuetan hartzen ditu justiziak, ata auzitegiko medikuek horrelakoetarako dagoen protokoloa abian jartzen dute heriotzaren zergatia argitzeko. Auzitegiko medikuaren eginbeharra, heriotza nola gertatu den argitzea da. Auto istripu batean, adibidez, nahiko erraza izan daiteke pertsona bat lepo-hezurra hautsi duelako hil dela jakitea, baina profesional hauen lana istripu hori nola gertatu den azaltzea da, teoria bat egin beharra daukate: nork utzi behar zuen pasatzen, nork ez duen errespetatu stop seinalea, etab. Tiroz hildako pertsonen kasuan, bihotzean tiroa bete-betean hartu dutenen kasuan, esate baterako, erraza izan daiteke azterketa, baina auzitegiko medikuen lana askoz era haratago doa; tiro egin duen pertsona biktimarengandik zenbateko distantziara zegoen, zer posiziotatik sakatu duen, zein izan den balaran ibilbidea... hori guztia argitu behar dute, hori baita, gero, epailearen aurrean balioko duena. Gauzak horrela, gorpu bat agertzen denean auzitegiko medikua da iristen lehenengoetakoa. Agertokian bertan erabaki beharra dauka zer den garrantzitsua ata zer ez, zer hartu ata zer utzi, zeri atera argazkia ata zeri ez. Gero, elementu horiek guztíek heriotzaren inguruko teoría bat osatzeko balio diote, epaiketan defendatuko duen teoría, hain zuzen ere. Arrasto biologikoak dira defendatzeko errazenak, eta heriotzaren ordua, berriz, zuhurtasun handiena eskatzen duena. Teknikak asko aurreratu diren arren, ez dago jakiterik, izan ere, ziurtasun osoz heriotzaren ordu zehatza (telesailetan beti agertzen da 11:23an hil zela dioen mediku azkarra). Horregatik, denbora-tarteak erabiltzen dituzte auzitegiko medikuek: 21:00-02:00 artean, 22:00-01:00 artean... Benetan erabakigarria izaten da epaiketetan haien lekukotasuna; ezinbestekoak dira ikerketetan
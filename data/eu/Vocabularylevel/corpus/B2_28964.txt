Docutec Kalabazak irakasleentzat Zenbait unibertsitatetan ikasleek nota jartzen diete irakasleei, nota eskas samarrak batzuetan... Ikasleak irakasle bilakatzen dira noizean behin, eta irakasleak ikasle. Bai, ez gaude burutik jota: zenbait unibertsitatetan ikasleek nota jartzen diete irakasleei, nota eskas samarrak batzuetan... Ados zaude matematika irakaslearen klaseak emateko moduarekin? Berandu iristen da klasera? Ez ditu azterketak ondo zuzentzen? Ariketa ulertezinak jarri, eta milaka orrialde ikastera behartzen zaitu? Zure bizilaguna baino zakarragoa da? Unibertsitarioek urduri baino urduriago jartzen dituen irakasleari kalabaza biribil-biribila jarri ahal diote. Halaxe da! Ez da gezurra! Euskal Autonomia Erkidegoko EHUn, Nafarroako NUPn eta Deustu eta Mondragon unibertsitateetan ikasleek notak jartzen dizkiete irakasleei. Unibertsitateotan, inkesten bitartez neurtzen dute ikasleek irakasleen gaitasuna: oso eskas, eskas, bikain, oso bikain... Ezagun egiten zaizkizue, ezta? BATEZ BESTE 5,6 GAZTETXULOko irakurleei euren ikastetxeetako maisu-maistrei 0 eta 10 bitarteko nota ematea eskatu diegu. Doi-doi gainditu dute azterketa irakasleek. Hauek ikasle zintzoak! Beldurrez, ala?irakurleei euren ikastetxeetako maisu-maistrei 0 eta 10 bitarteko nota ematea eskatu diegu. Doi-doi gainditu dute azterketa irakasleek. Hauek ikasle zintzoak! Beldurrez, ala? "7 bat emango diet gure irakasleei, nahiko ondo ari dira eta. Ezer gutxi hobetuko nuke ikastetxean". Nekane Bakaikoa. Donostiako Usandizaga institutua. 18 urte. "6 bat merezi dute, gehiagorik ez. Azterketetan besterik ez dute pentsatzen, eta zenbait gai, ikasleen nortasuna esaterako, bigarren mailakoak dira beraientzat". Beñat Eizaburu. Burlatako Askatasuna institutua. 16 urte. "Nire irakasleak bikainak dira, ez dut kexarik. Beraz, 8 bat emango diet". Elixabet Aycaguer. Baionako Bernart Etxepare lizeoa. 18 urte. "Irakasle eskas samarrak direnez, 4 bat besterik ez dute merezi. Harreman gutxiegi dago irakasleen eta ikasleen artean. Bestalde, irakasle euskaldun gehiago izatea nahiko nuke. Izan ere, psikopedagogia ikasten ari naiz, eta aurten, 15 ikasgaietatik bi baino ez dira euskaraz". Aitor Martinez. Deustuko Uníbertsitatea. 23 urte. "3? 3,5? Azterketa gainditzeko, asko ikasi beharko lukete: ikasleak ulertzen, klaseak atseginagoak egiten... Entziklopedia oso bat beharko nuke". Aritz Martinez de Adana. EHUko Gasteizko campusa. 22 urte.
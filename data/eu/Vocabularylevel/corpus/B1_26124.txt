Docutec Berriro ere gezurretan Jendea gezurretan ari dela antzemateko hainbat aholku. Denok esan dugu inoiz gezurtxoren bat edo beste. Hala ere, badago bizitza gezurrean oinarritu duenik ere: familian, lagunartean, lantokian... gezurrez gezur ibili ohi da. Gezur asko esaten du, hainbeste, non egia eta gezurra nahastera ere iristen den! Hona hemen zortzi aholku solaskidea gezurretan harrapatzeko. ¿  Gezurtiek keinu nabarmenegiak egiten dítuzte, exajeratu egiten dituzte; eskuekin egiten dituzten keinuak, adibidez, ez datoz bat esaten dutenarekin. ¿  Azkar hitz egiten dute eta oso ozen. Hala ere, isilune asko egiten dute, pentsatzeko tarteak hartzeko, hain zuzen. ¿  Etengabe begiak kliskatzen dituzte. Gezurti "profesionalak' solaskideari begirada kendu gabe mintzatzeko gai dira. Hala ere, kosta egiten zaie begien kliska menpean izatea. ¿  Gezurtiak gorritu edo zurbildu egiten dira batzuetan. Lotsatuta edo nahastuta daudenean, gorritu egiten dira. Solaskideak gezurretan harrapatuko ote dituen beldur direnean, aldiz, zurbildu egiten dira. ¿  Izerditan ere hasten dira askotan. Tentsioak eragin ohi du izerdia. ¿  Bekainak gehiegi altxatzen dituzte. ¿  Kontraesanak dituzte. Bezperan esandakoaren kontrakoa esan dezakete eta hanka—sartzeaz ohartuta, ateraldi erraz batekin egiten dute aurrera: "ez naiz horretaz gogoratzen", "ez nuen hori esan nahi", gaizki ulertu zenidan"... ¿  Esandakoa indartzeko eta gezurra sinestarazteko, solaskidearen eskura ez dauden datuak, iturriak edo pertsonak aipatu ohi ditu: "EEBBetako aldizkari batean irakurri nuen", "Agurtzanerekin topo egin nuen (solaskideak, noski, ez du Agurtzane ezagutzen edo ezagutuz gero, ez du une horretan berarekin harremanetan jartzeko modurik). Gezurra euskal esaera zaharretan — Gezurrak hanka motza du. — Gezurrak zer duen merezi? Egia esatean ez sinetsi. — Ez gehiegi hitz egin, nahi ez bada huts egin. — Gezurra esan nuen Getarian, ni baino lehenago zen atarian.
Docutec Familia esaera zaharretan Asko dira udan ezkontzea erabakitzen duten bikoteak. Ezkonberriek osatzen duten familia berri horri buruzko esaera zaharrak, berriz, are ugariagoak gure tradizioan. Ikasi nahi badituzu, testua irakurri eta ariketa egin. Gizartearen muina familia da. Eta familian, gizona eta emakumea. Emakumeak, gizasemeak, maitasunak, ezkongaiek, ezkontzak, senar-emazteek, alargunak eta alarguntsak nolakoak izan beharko luketen esaten digute atsotitzek hitz egokiz. Ezkontzaren irudia ez da batere alaia izaten horrelako esaldietan. Ezkongaien artean berdintasuna eskatzen da, bai adinean eta bai ondasunetan. Egiazko ezkontza lehenengoa da. Alargundu eta berriz ezkontzen direnek apenas zorion handirik izango duten. Atzerriko hizkuntzetan sarri aipatzen da senar-emazteen arteko jeloskeria. Euskaraz, bakan. Bestaldetik, ez dio ezkontzari muga laburrik jartzen. Gizona, behintzat, lakaria bete labore jasotzeko gauza den bitartean, ezkontzeko gai da. Dena dela, 'Ezkontza eta buzkantza (odolkia) berotan'.
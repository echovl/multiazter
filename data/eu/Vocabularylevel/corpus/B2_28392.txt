Docutec Elikadura eta osasuna Frantzian argitaratu berri duten liburu batetik jasotako aholkuak. Liburu horretan jateak osasunean duen garrantzia azpimarratzen da. Ondo elikatzeko Ives Laraque sendagilearen aholkuak.Yves Laraque sendagile eta unibertsitateko irakasle sarituak A table! Et pour longtemps (Mahaiera!Urteaskoan,gainera) frantsesezko liburu soil, didaktiko interesgarria plazaratu du Le Capois argitaletxean. betidaniko dogma batzuk ezabatu, eta,jator, bidean argi pitin bat egiteko asmoz. Funtsean berarekin konforme gaudenez, altxor horren lagin bat ekarri nahi izan dugu, urte hasieran denok omen ditugulako asmo berriak, zintzoak. Prebentzioaz- Alferrik da, nahi den guztia irentsi ondoren, pilula batzuk hartuta, zigor gabe gerta gaitezkeela espero izatea, edo fakir bihurtzea, edo etxean sendabelarrak zaintzea. - Gaitz batzuk elikagaien eskasiagatik nozitzen ditugu (abitaminosia, idorreria); beste batzuk, gehiegikeriagatik (gizentasuna, gaitz kardiobaskularrak, diabetesa...). - Faktore batzuen elkarketa da gaixotasuna, eta maiz elikadura da nagusietako bat. Animalia guztiek bezala, guk ere elikabide jakin bat egin behar dugu, osasuntsu irauteko. Prebentzio bide guztietan, elikadura da soil, merke eta eraginkorrena, egunero behar dugu eta. - Oker elikatzeak hamaika ondorio txar ditu: gaitz kardiobaskularrak, zirrosia, diabetesa, arnasketa arazoak, erreuma, minbizia... Gezurra dirudi medikuntzan elikagai alorreko teoriak alboratuta eduki izana, ondoren ezin larriagoak izan baititu jokamolde horrek. - Automobilaren pareko da organismoa: fabrikatik dakarren kalitatea (genetikoki nolakoak garen) zeinahi dela ere, gehiegikeria batzuk pairatuko ditu errodaje garaian: abiadura handiegia, mantenua ez egitea... Istripuak aparte: hauek, bizitzaren bigarren etapan zigortzen gaituzte. Gaixotasunen arrazoiak1. etapan (O-50 urte) gaixotasunen %60 herentziaz datozkigu; %30, elikaduratik; %5, bestelakoengatik (heziketa, habitata, lana, ohiturak); %5, birusek kutsatuta. 2. etapan (50-120 urte) gaixotasunen %60 elikaduratik datozkigu; %25, tabakotik; %5, (heziketa, habitata,lana, ohiturak); %5, birusen bitartez; %5, herentziagatik: prebentzio aktiboak sekulako garrantzia du aurrerantzean. Osasuntsu bizitzea- Bereizi beharreko kontzeptuak: bizi-esperantza hutsa eta ezintasunik gabeko bizi-esperantza; biak ere aha1ik eta luzeen eta berdintsuenak izan daitezen saiatu behar da. - Bizi gaitezen gustura geure buruarekin, elkar errespetatuz. Elika gaitezen ongi, gehiegikeriarik eta gutxiegikeriarik gabe, bidezko eskemen arabera. Elika gaitezen Ama Lurretik, maitasunetik; giza medikuntza aplikatuz, errepresiboa alboratuta. - Ez utzi elikaduraren nabe horren lema belarjale hutsen (bakarrik) eskuetan; elikadurak ez du izan behar industria manipulatzaile handien guda-zelaia; lanabes sendatzailea bihurtu behar dugu. Elikabide egokia - Etxekoandreak bazekien zer eta noiz erosi, nola presta tu, zerekin elkartu, etab. Emakumea zorionez etxetik kanpoko lanean hasi denetik, tamalez, tradizio hori galdu dugu. Orain, elikagaietatik gureganainoko distantzia ikaragarria da, bitartekariak konta ezin ahalekoak izaki. - Teknikak ere arras garatu direnez, hoberenaren eta txarrenaren arteko alderik ez da, kasik. Dena den: a. hartu barazki berde gordin edo egosiak otordu guztietan; b. egunero, fruta jan; neguan, ilunabarrean, hobeki onar ditzagun; c. hartu lipido mesedegarriak: arraina 3 egunez behin (urdina batik bat); d. gutxitu azukre gaiztoak (gozokiak, azukre zuria); e. kontrolatu dietetikoki ikastolako jangela, haurren gaitzei aurre egiteko; f. galarazi gizentasuna: GMIk (Gorputzeko Masa Indizea: pisua zati garaiera bider garaiera; adib: 70kg / 1.70m x 1.70m = 24,22) ez du 25etik gorakoa inola ere izan behar; g.  ibili oinez egunero ordu erdiz; ez hartu tabakorik, ez egunero alkoholik ere. Uste oker eta zuzen nagusiaka. Sendagaiak hartzea ez da bizitza luzatzearen arrazoi bakarra. b. Zahartzearen efektu asko mugatzen ditu elikadurak. c. Elikabide jakin batzuek espeziearen batez besteko bizitza ez ezik, gehieneko bizitza ere luzatzen laguntzen dute. d. Gaixotasuna, arina zein larria, ez da berez zorigaitza, Osasun Publikoko arazo objektibo eta nagusietako bat baizik. Egungo aurkikuntzak:a. Teoria ofizialak ezin aplikatuzkoak izan dira. a. b.Kalorien nozioa ponpa kalorimetrikoetan baizik ez da egia. b. Elikagaiei eta kolesterolari buruzko teoriak hipotesi hutsak izan dira c. Elikagaiek egiazko prebentzioa eragin dezakete. d. Ongi edo gaizki elikatzea elikagaiak zuzen edo oker konbinatzeak ere baldintzatzen du. e. Biologikoki jatea lobby ekonomiko batek eginiko publizitatea hitzez hitz betetzea izan da. f. Janaria prestatzeko moduak eta tresneriak eragin handia dute osasunean. g. Alkoholdun edari guztietan, arrisku txikiena ardo beltzak du.
Docutec Langabe profesionala Azken 27 urteetan, 4 urtez aritu da lanean frantziar bat. Hala ere, 30 metro karratuko etxea eta autoa ditu. Nola? Estatuaren diru-laguntzak lortzen. Edozeinen ametsa da lanik egin gabe bizitzea, ezta? Bada, horrela bizi da Thierry, Frantziako 44 urteko gizon bat. Azken 27 urteetan, 4 urtez lan egin du, eta, hala ere, autoa eta 30 metro karratuko etxea ditu. Bere sekretua? Estatuaren laguntzak jasotzeko baldintzak ongi-ongi ezagutzea eta hanka-sartzerik ez egitea. "Langabe profesionala" dela dio eta Frantzian diru-laguntzak lortzea oso erraza dela. "Ez dut sekula agiri faltsurik egin, eskatzen didatena betetzen dut eta, deitzen badidate, beti joaten naiz lan-elkarrizketetara. Ez dut iruzurrik egiten", esan du. Auziak eztabaida piztu du Frantzian, baina enplegu-bulegoetako arduradunek esan dute kasu bitxia dela. Thierryk adierazi du ez duela kontzientzia arazorik. Gainera, diru gehiago lortzeko, liburu bat idatzi du: Chomeur Proffesionnel (langabe profesionala).
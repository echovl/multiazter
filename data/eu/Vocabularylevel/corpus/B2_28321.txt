Docutec Tuntunak Gizonak ulertzerik ez omen dago esanaz hasten du artikulua idazleak. Ondoren pasadizo bat kontatzen du gizonak erropa zikinarekin nola jokatzen duten azaltzeko. Bukatzeko emakumeei aholkua ematen die. JASONE OSORO   Ona, ona baina gizona» errepikatzen du sarritan nire lagun batek. Bere ustez, mutilak mutilak diren neurrian bereziak ere badira, eta alferrik da beraiekin logika erabiltzea. Hau da, guretzat, emakumeontzat, guztiz normalak diren hainbat gauza beraientzat zientzia fikzioa dira. Berezkoa dute gizonek despiste modukoa eta ez dakit naturala den, genetikoki markatuak datozen edo urteetan jaso duten heziketak izan duen eragina. Kontua da «arropa zikina garbigailuan sartu, faborez» behin eta berriz esateak ez duela ezertarako balio. Eta are gutxiago esaldia garrasi artean bidaltzeak. Halere, nire lagunak formula magiko bat aurkitu du. Lurrean senarraren galtzerdi edo gantzontziloa topatzen zuen bakoitzean, ostikoa jo eta ohe azpian sartzen zuen. Eguna joan eguna etorri aritu zen ostikoka. Halako batean, mutila kezkatuta hurreratu zi-tzaion: «Maitia, ikusi al dituzu nire galtzerdi eta gan- tzontziloak? Desagertu egin dira!». Nire lagunak «serio» begiratu zuen, «Nola desagertuko ziren! Non laga zenituen azkenekoz? Ondo begiratu, gizona». Mutila pentsatzen jarri zen eta, halako batean, lurrera botatzen zituela konturatu eta hantxe aritu zen, logelako zirrikituetan begira. Azkenean hautsez betetako oasi batean agertu ziren gal-tzerdi misteriotsuak. Mutila emaztearengana joan zen, «Ez duzu sinetsiko, maitia. Ba al dakizu non zeuden? Ohe azpian!». Emazteak barreari eutsi zion eta harritutako aurpegiaz erantzun zion, «Benetan?». Ordudanik senarrak zuzenean garbigailuan sar-tzen du arropa zikina. Nire lagunaren ustez, gizonen aurrean tun-tunarena egiteak, are eta argiago bihurtzen gaitu emakumeak. Tira, iritzi bat da, ezta?
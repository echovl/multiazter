Docutec Seme-alaben bahiketa instituzionala Albiste honetan Bizkaiako elkarte batek, "madres al rescate" aldundiak haur txiroak familia aberatsen esku uzten dituela salatzen dute. Maider DEL OLMO Bizkaiko Aldundiari «gehiegikeriaz» jokatzea egotzi diote familiek Hainbat erakundek «haurrak ama biologikoen eskuetatik kentzeko eta merkaturatzeko darabilten konplizitate politika» salatu zuten kaltetutako gurasoek atzo Bilbon. Bizkaiko Aldundiak «asmo ilunak» ditu, beren esanetan, eta guraso biologiko gisa «kriminalizatu» egin dituzte, «auzo aberatsetako familien ume beharrak asetzeko». SOS Madres Al Rescate elkartearen baitan biltzen diren gurasoen arabera, gehiegikeriaz jokatzen ari da Bizkaiko Aldundia, «auzo aberatsetan bizi diren familien ume beharrak asetzeko». Guraso horiek protesta egin zuten atzo Bilboko Justizia Auzitegiaren aurrean, «Gu gara amak, gureak dira haurrak» zioen pankarta bat eskuan zutela.«Bahiketa instituzionala» salatu zuten. Bilboko Auzitegi horretan hasi zen, hain zuzen, atzo, Sonia eta Malam bikote gaztearen aurkako epaiketa. Amidu semeari tratu txarrak ematea egotzi diete senar-emazteei. Akusatuen defentsak «muntaia judiziala» dela salatu zuen atzo, «guraso biologikoak kriminalizatuz semea berengandik urruntzeko». Hala adierazi zuen Isabel Lopez Linares abokatuak. Tamalez, bere esanetan, bikote horri gertatzen ari zaiona gertatzen ari denaren beste adibide bat baino ez da. Oso hitz gogorrak izan zituzten SOS Madres Al Rescatekoek Bizkaiko Aldundiarentzat, eta «bahiketa instituzionala» gauzatzea leporatu zioten. «Zenbait erakundek haurrak ama biologikoen eskuetatik kentzeko eta merkaturatzeko konplizitate politika bat existitzen da. Haur horiek, gehienetan, familia txiroetakoak direlako», SOS Madres Al Rescate elkarteko kide Maiteren arabera. Gogoratu zuenez, Soniaren eta Malam bikotearen kasuan ijitoa da emakumea eta afrikarra gizona. Beren familiak estuasun eta txirotasun egoera larrian bizi dira. Bikote horrek beren seme Amiduren tutoretza eta guraso-agintea izanda ere, lau urteren ondoren oraindik ez dute haurra berreskuratu. Hura atxikia duen harrera familiak haurra eskuratu dezan Foru Aldundiaren aldetik mehatxuak ere jasan behar izan dituztela salatu dute. Orain urtebete jarri zieten beren aurkako zigor salaketa, haurra eskuratzeko zorian zirenean
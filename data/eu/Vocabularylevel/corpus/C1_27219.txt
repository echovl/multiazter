Docutec Bakezko bizikidetza Biologoaren artikulua. Hainbat abereren bizimodua aztertuz animaliak bakezko bizikidetzarako joera dutelako ondorio bitxia ateratzen du. Gizakiaren izaerarekin alderatzen du artikuluaren bukaera aldera. Naturarekin erlazionaturiko dokumentalak, filmak, argazkiak... ikusten ditugunean, hainbat kasutan, espezieen arteko liskarrak agertzen zaizkigu. Honela, ekosistema berean bizi diren izaki bizidun anitzen bizikidetza, lehengaiak eskuratzeko konpetentzia sutsu bezala irudikatzen zaigu. Animalia eta landare arteko borroka amaigabeak irudiztatzen ditugu, eta indartsuenek edo hobekien moldatuek aurrera jarraitzen dutela sumatu. Baina ekosistemen eta bertako biztanleen gertuko behaketak ideia hau berehala lurperatzen dute. Basabizitia ez da lehian oinarritzen Paduretara hurbiltzean hegaztien migrazio garai gorenetan, dozenaka espezie behatzen ditugu. Itxuraz, denek lehengai bera ustiatzen duten arren, bakoitzak gorpuzkera berezia dauka. Honela, padura bezalako ekosistema aldakor batean, hegazti espezie bakoitzak bere leku berezia du. Hanka motzek ur txikitan ibili behar dute, eta hanka luzeek, berriz, sakonera ertainak gogokoago dituzte. Mokoen itxura askotarikoak janaria eskuratzeko bide ugarien berri ematen digu... Hau dela eta, aldi berean hegazti espezie ugari bakezko bizikidetzan beha genitzake. Bakoitzak eremu jakin bat era berezian ustiatzen baitu, gainerakoei traba egin gabe. Afrikako sabana, adibide erakusgari-ia Denon artean ezaguna den beste adibide bat jartzearren, Afrikako sabanaren irudia aukeratuko dugu. Bertan, milaka belarjalez osatutako talde erraldoiak elkarrekin batera mugitzen dira eurite nahiz landare berrien atzetik. Aspaldidanik, ekologoek uste izan dute bizikidetza baketsu honek elikadura espezializazioan oinarritua egon behar zuela. Egun, hipotesi hau erabat onartua dago; Honela, zebrak belar lehorren zurtoin luzeak dituzte gogoko, eta honetarako, zaldien antzeko ebakortzak oso egokiak dira. Ñuek belarkaren alboko kimuak jaten dituzte, behien antzera mingaina erabiliz. Thompson gazelak gainerakoak iragandako toldetatik pasatzen dira, landare arrastari eta agerian geratutako belar zatiez elikatzeko. Mimalia hauek, eskualde edo ekosistema beréko baliabide berbera ustiatzen duten arren, lehia saihesten saiatzen dira. Bide beretik doaz belarjale talde hauen alboetan mantentzen diren haragijale espezializatuak, ala nola felidoak, hienak, basatxakurrak.... Lehia etengabea ez do irtenbidea Ondorioz, eboluzioaren aburuz, beren artean etengabeko lehian dauden belarjaleen bizikidetza, edo haragijaleena, ezinezkoa da. Eskualde berean baliabide berarengatik lehiatzen diren bi espezieek bi irtenbide dituzte: ¿ Baten arrakastak bestea desagerraraztea. Irtenbide hau muturrekoa izanik, naturan gutxien gertatzen dena da. ¿ Bien artean habitata banatzea, konpetentzia saihestuz. Bigarren irtenbide hau da, hain zuzen, egoera naturalean animalia nahiz landareen ohiko portaera. Izaki bizidunak bigarren irtenbidea hartu izan du sarritan, eta hori da espezie aniztasun ikaragarriaren arrazoietako bat. Lehia saihesteko, hautespen naturalak funtzio desberdinak betetzen dituzten izakiak diseinatzen ditu. honela, ekosistema berean espezie bakoitzak nitxo ekologiko bat betetzen duela esaten da ekologoen hizkuntzan. Erregela honi jarraituz, ekosistema batera ondo egokitutako izaki biziduna ez da bertako borrokalari indartsuena, borroka saihesten dakiena baizik. Ogibidea banatu, lehia saihestu Hau horrela izanik, naturan antzeko izaki bizidunak elkarrekin bizitzen topatzen ditugunean, konpetentzia saihesteko zein bide hartu ote duten galdegin behar diogu geure buruari. Erantzuna, gehienetan, espezializazioan aurkituko dugu. Adibide ezagun hauek argi antzera uzten digute izaki bizidunak bizitza espezializatuetarako programatuak daudela, beste espezietako bizilagunen konpetentziatik salbu. Jada espezie batek betetako lekua edo nitxoa hartu nahi duten espezie berrien sarrerak bakarrik apur dezake oreka hau. Beraz, espezien arteko bizikidetza baketsua hautespen naturalak eragindako eboluzioaren ondorio dela esan daiteke. Salbuespenik ezin falta Baina era honetako teoriekin askotan gertatzen den bezala, badago espezie bat dena hankaz gora botatzen duena. Geure espezieaz ari naiz berbetan. Inguruko espezieekin bizikidetza ahalbidetu beharrean, geure intereserako moldatu edo suntsitu egiten ditugu. Ekosistemak goitik behera eraldatzen ditugu. Bioaniztasunari erasotzen diogu. Baina hau horrela den arren, inguruan ditugun ekosistemen funtzionamendua ulertzeko erreminta garrantzitSu bilakatu da bakezko bizikidetza. Biologiaren ikasgai itxaropentsu eta eredugarrienetako bat izateaz gainera. Dena dela, sarrerako galderara itzuliz, erantzunik gabe jarraitzen dugu: hautespen naturalak ez ote gaitu programatu, gainerako izakien antzera, bakezko bizikidetza hau bermatzeko?
Docutec Ardo onaren bila Ardo ona gustatzen zaigu. Ez gure burua mozkortzeko, ez kalimotxo egiteko, ez kaleko edana egiteko, ardo on-ona dastatzeko soilik. Maiatzean, Bilbo hiriko sukaldaritza eta Errioxako ardo on horiek bultzatzera New Yorken dagoen NBEko jantokira joan ziren zazpi sukaldari ospetsu eta hiriko agintari batzuk, eta han izugarrizko arrakasta izan omen zuten. Arrakasta horrek ez gaitu harritzen, jakina, baina, hemengo ardo onak mundu osoari eskaintzen badizkiogu, zergatik Euskal Herriko taberna eta jatetxeetan ardo ona aurkitzea gero eta zailago bihurtu da? Zergatik ordaindu behar dugu 1,50 - 2,00 euro artean kopa bat ardo onartezinaren truke? Bilbon, Gasteizen, Donostian eta beste leku askotan bilatu dugu, baina leku gehienetan istorioa errepikatzen da beti: ardo ona tabernari bati eskatzen diogunean —crianza, adibidez— ardo kakatzarra eskaini, eta 250 pezeta kobratzen dizkigute. Gainera, erreserba bat nahi badugu, hori benetako goi-mailako eskaera da, eta botila osoa ordaindu behar dugu, «botilan geratzen den ardoa ezin izango dutelako saldu». Zer pentsatzen du BERRIAko Ardotxa zutabeko idazleak honi buruz? Zer pentsatuko dute bisitariek? Zer aldatu behar da, ardo ona hartzea eguneroko ohitura izateko, dirutza bat ordaintzeke?  
Docutec Mende berri honen hasieran zertan dira artisau-ofizioak? Garai batean ofizio asko eta asko seme-alabek gurasoei ikasitakoak ziren. Beste batzuk, aldiz, nekearen nekez ikasitakoak. 'Gaurko gazteak ez dira ofizio batetik bizitzeko gauza' leloa oso zabalduta dago mende berri honen hasieran, artisau-lan horietan bitxikeria bezala aritzen direnen artean. Hiru arrazoi nagusi azpimarra daitezke artisau-ofizioen desagertze progresibo horretan zerikusi handia dutenak: õ aurrerapen teknologikoak, õ gustuen aldaketa eta, õ erabili eta botatzeko material merkeen uholdea. 'Izan ere, industriagintzaren ondorengo gizarte honetan, artisaua bere lekua galtzen ari da; kontsumismoak irabazia du lehia', esango luke aieneka batek baino gehiagok. Dena dela, badira oraindik ere bizi-borroka horretan irauten duten artisau-lan batzuk, nahiz eta aski koloka egon. Esate baterako, panpina-berritzaileak edo goardasol-konpontzaileak, panpinak eta aterkiak egiteko fabrikak desagertu baziren ere. Beste ofizio deigarri batzuk ere azalduko ditugu. Adibidez, Hondarribitik Hendaiara, edo Pasaiako San Joan aldetik San Pedrora jendea pasatzen duten txalupariak, edota ehiza disekatzen aritzen diren taxidermistak. Baina, bada arrazoi sinple bat lerro hauetan aipatzen diren ofizioen, eta beste askoren, iraupena esplikatzen dutenak, nahiz eta ziur aski aurki hilko diren:'Kutsu gazi-gozoa du iraupenaren kontu honek, batzuetan gustagarria edo misteriozkoa, eta horri nostalgia edo mina esaten zaio'.
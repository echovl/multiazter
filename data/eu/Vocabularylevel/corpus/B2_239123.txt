Docutec Inexistentzia Gidoilari batekin nago. Euskal hiritarra da, ez daki euskaraz, hemengo hedabideetan ateratzen du ogibidea, estimutan du letren mundua. Solasak Gandiaga eta Mikel Lasaren izenak ekarri ditu. Ez ditu entzutez ere ezagutzen. Guztiz arrotzak zaizkio denen ahotan dabiltzala uste genituen idazle gazteen izenak. Ez daki zer den pastoral bat. Behin Donostian ikusi zuen dantza-talde bat soilik zaio Argia. Ortega y Gasset-ek hirurogeitaka urte zitueneko anekdota bat etorri zait burura. Filosofoa Madrileko Retiro parkean adiskide batekin zegoelarik, bi neska eder ikusgarri pasatu ziren, oilandak bezain pinpirin, bi gizon edadetuen aurretik. Don Jose, ez digute begiratu ere egin!, kexatu zen adiskidea. Eta filosofoak: ez gaituzte ikusten. Euskalgintzan gabiltzanon errezelo eskarmentuz jasoa: ikusezinak baino areago, ez ote garen inexistente totalak erdaldunentzat.
Docutec Gizalegea galduta Bertan behera gelditu da Milango derbia, Interreko zaleek zelaia suziriz josi eta Dida atezain milandarra zauritu ostean. Ezinak zer egiten duen. Zelaian irabazi ezin dena beste era batera irabazten dela uste dute batzuk oraindik, eta horrelakoak gertatzen dira gero. Lotsagarria izan zen atzo Milanen gertatutakoa. Zelai berean aritzen dira hiri bereko bi taldeak, eta Interrentzat behintzat itxita izango ditu ateak puska batean. Txapeldunen Ligako final-laurdenetako partida erabakigarria zuten atzo. Milanek irabazi zuen joanekoa (2-0), irabazteko egin beharreko gehienak eginda zituen atzo ere (0-1), baina partida bertan behera utzi behar izan zuen epaileak, Interreko zaleek suziriz eta botilaz josi zutelako zelaia, eta suziri horietako batekin zauritu zutelako Dida atezaina. 71. minututik aurrera gertatu zen guztia. Cambiasso Interrekoak sartutako gola baliorik gabe utzi zuen Markus Merk epaile alemaniarrak, Cruz taldekideak Dida atezainari bultza egin ziolako garbi ikusten da errepikapenean. Interreko jokalariek ez zuten erabakia ulertu, eta Interreko zaleek are gutxiago. Botilak botatzen hasi ziren lehenengo, eta suziriak ondoren (dozenaka). Ezinak zer egiten duen. Zelaian irabazi ezin dena beste era batera irabazten dela uste dute batzuk oraindik, eta horrelakoak gertatzen dira gero. Lotsagarria izan zen atzo Milanen gertatutakoa. Zelai berean aritzen dira hiri bereko bi taldeak, eta Interrentzat behintzat itxita izango ditu ateak puska batean. Txapeldunen Ligako final-laurdenetako partida erabakigarria zuten atzo. Milanek irabazi zuen joanekoa (2-0), irabazteko egin beharreko gehienak eginda zituen atzo ere (0-1), baina partida bertan behera utzi behar izan zuen epaileak, Interreko zaleek suziriz eta botilaz josi zutelako zelaia, eta suziri horietako batekin zauritu zutelako Dida atezaina. 71. minututik aurrera gertatu zen guztia. Cambiasso Interrekoak sartutako gola baliorik gabe utzi zuen Markus Merk epaile alemaniarrak, Cruz taldekideak Dida atezainari bultza egin ziolako garbi ikusten da errepikapenean. Interreko jokalariek ez zuten erabakia ulertu, eta Interreko zaleek are gutxiago. Botilak botatzen hasi ziren lehenengo, eta suziriak ondoren (dozenaka). Haiek jasotzeari ekin zion Dida atezain milandarrak, suziri batek bete-betean harrapatu zuen arte. Sorbaldan eman zion kolpea, harrapatu zion elastikoa, eta erredura txikia eragin. Saiatu ziren suhiltzaileak arearen inguruak txukuntzen, epaileak bertan behera utzi nahi zuen partida, baina bi taldeetako kapitainek jarraitu egin nahi zuten. Pazientziaz jokatu zuten Markus Merkek, baina jaso ahala erortzen ziren suziri gehiago, eta 10 minutuz utzi zuen bertan behera norgehiagoka, berriro hastekotan. Garbitu zituzten inguru guztiak. Bueltatu ziren jokalari guztiak, baina ekin eta minutu batera hasi zen berriro suziri zaparrada. Epaileak garbi ikusi zuen bigarren aukeran han ezin zela jokatzen jarraitu, eta bertan behera utzi zuen norgehiagoka. Ahaztuta gelditu ziren horrenbestez lehen zatian Milanek erakutsitako nagusitasuna, Xevtxenkok sartutako gol ederra eta bakarra (0-1), Didak egindako geldituak, eta Interrek agerian utzitako gabeziak. UEFAren diziplina batzordeak du azken hitza UEFAren kontrol eta diziplina batzordeak erabaki beharko du orain atzoko norgehiagoka horri jokatzeke gelditzen zaizkion minutuak jokatuko diren edo bere horretan mantenduko den emaitza, eta Milani eman finalerdietarako txartela. Atzo abiatu zuen ikerketa, eta ez da zehaztu noiz emango duen azken erabakia. Final-laurdenetako itzuliko beste bi norgehiagokak gaur jokatuko dira. Juventus eta Liverpool ariko dira batean, eta PSV Eindhoven eta Olympique Lyon bestean. Liverpoolek irabazi egin zuen joanekoa (2-1), baina kanporaketa ez dago erabakita oso litekeena da Xabi Alonso hasieratik aritzea. Beste kanporaketan, etxean jokatzearen abantaila du PSVk.
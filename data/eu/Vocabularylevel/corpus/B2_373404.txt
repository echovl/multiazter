Docutec Futbolariak soldadu zibilak dira Soziologoaren esanetan futbola nazio irudikatuaren metafora da eta gurea bezalako nazioetan karga sinboliko handia hartzen du. Xabier Aierdi (Zeberio, 1957)EHUko soziologia irakasleak gogoko du futbola. Ez du lotsarik onartzeko, nahiz eta, gogoratzen duen moduan, garai batean giro progresistetan gaizki kusia egon zaletasun hori. «Baina gero Realak bi liga txapelketa irabazi zituen, beste bi Atbleticek, eta denak atera ginen armairutik. Denoi gustatzen zitzaigula konturatu ginen». Gustatu edo ez;futbolak rol sozial garrantzitsua betetzen duela ezinda ukatu: «Batez ere,ordezkapen rola. Futbolaren bidez, taldeak zaleak ordezkatzen ditu, eta hara transferitzen ditugu gure nahitasun eta atxikimenduak. Futbolariak gu ordezkatzen gaituzten Soldadu zibilak dira, eta futbol taldea, armada zibila. Hori Bizkaian argi ikusten da Athleticen kasuan. Bizkaitar guztiak batzen dituen gune sinbolikoa da Athletic, nazio sentimenduak, ideologiak eta abar gainditzen dituena,  eta nekez aurki,genezake hain adostasun zabala biltzen duen gunerik. Komunitate irudikatua» kontzeptua darabil Aierdik zaleen atxikimendu hori adierazteko. «Denok gara komunitate irudikatu bateko kide, norberak lotura afektiboa duen komunitateko partaide. Nik ez ditut ezagutzen euskaldun guztiak, eta ezin ditut ezagutu gainera,baina badaukat lotura ezkutu bat horiekin, komunitate irudikatu borren partaide sentitzen naizelako. Eta futbol zelaian komunitate irudikatu hori gauzatu egiten da». Aierdik dioenez, gaur egun,kirola eta bereziki futbola izan daitezke tresnarik eraginkorrenak nazio sentimendua indartu eta gizarteak nazionalizatzeko.Gizarteetan «zementu lana» egiten du futbolak, barne kohesioa sustatu eta komunitate baten partaide izatearen sentimendua indartuz. Horrek esanahi berezia hartzen du Euskal Herrian, «batez ere, estaturik ez daukagulako. Estatu ezaren metafora izan daiteke futbolari gainezartzen diogun esangura. Gurean sinbolo handiagoak dira futbol taldeak, horren bidez neurri batean bideratzen dugulako gure izaera nazionala. Ez guk bakarrik, gure aurkariek ere bai. . Horregatik, euskal taldeak kanpora joaten direnean, Espainiako banderen kopurua handitu egiten da harmailetan
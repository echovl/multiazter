Docutec Hamar minutu gehiago, mesedez Onena, jakina, gorputzak eskatutako orduak lo egitea da. Baina ezinezkoa denean, zer egin oheari azkeneko minutuak lapurtzeko? Ohean inoiz baino hobeto, amets eder batean murgilduta gaudela, eta bat-batean iratzargailuaren txirrinak paradisutik egunerokora ekartzen gaitu. Eskolara edo lanera joan behar dugu, baina izarak itsatsita ditugu, behar baino gutxiago lo egin dugulako. Badakizu, parrandak, "ligeak", telebistak, Internetek... lo orduak kentzen dizkigute. Onena, jakina, gorputzak eskatutako orduak lo egitea da. Baina ezinezkoa denean, zer egin oheari azkeneko minutuak lapurtzeko? - Oheratu aurretik utz ezazu hurrengo egunean erabili beharrekoa prest: arropa, motxila, giltzak, diru-zorroa... - Dutxa hotz batek biziberritu egingo zaitu. Ondoren, ez zaitez gehiegi luzatu gosariarekin: kafea, ogi zopak eta frutarekin, nahikoa. - Garraio publikoa erabiltzea autoz joatea baino askoz ere azkarragoa da. Bestela, har ezazu bizikleta. - Telebista zerbait interesgarria dagoenean soilik ipini. - Beharrezkoa bada, eska iezaiozu laguntza norbaiti. Dena dela, ez itzazu lo orduak irabazi besteen lo orduen kontura
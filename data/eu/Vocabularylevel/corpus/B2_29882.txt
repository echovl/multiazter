Docutec www.txakurrak.com MSN messenger-en erabiltzaile izaten hasi bezain laster hartu nion susmo txarra lagunak etxean dauden edo ez jakiteko askok erabiltzen duten zerbitzuari. Nahi duenak nahi duenean non zauden jakiteko eskubiderik ez duelako. Xabier Silveira  (Bertsolaria)   MSN messenger-en erabiltzaile izaten hasi bezain laster hartu nion susmo txarra lagunak etxean dauden edo ez jakiteko askok erabiltzen duten zerbitzuari. Nahi duenak nahi duenean non zauden jakiteko eskubiderik ez duelako. Horregatik azaltzen da «MSN txakurrez josita dago» nire aurkezpen gisa, norbaiti messenger bidez etxera bila joaten natzaionean. Ez nuen ez akatsik egin irudipen haren sentitzean. Ez horixe! Zeren denok komentatu dugu noizbait mahai-inguruan edo lagunartean kontrol modu itzela dela internet, internet zer den ere jakin gabe; baina nork pentsatu berea ez den posta elektronikoa begiratuzale den jendea bazagoenik? Ba bai. Bazagok! Eta nire mezuak irakurtzeagatik eman dio baten bati! Paranoia? Y una... MSNren erabiltzaile bazara, jakingo duzu zure kontaktu bat sartzean zu konektatua bazaude taltal ha iniciado la sesion jartzen duela ordenataren pantallako es-kuineko aldean, behean, firuli abisu akustikoaz lagundua. Ba flipatu: ni Herreran (ñoñostia) bertsotan mozkorra nenbilela, leku hartatik 50 kilometrora nire lagun bat MSN-n denbora galtzen dabil. Bat-batean, ordenataren pantallako eskuineko aldean, behean, firuli abisu akustikoaren laguntzaz, «msn txakurrez josita dago ha iniciado la sesion» irakurtzen du. Eta berak, inozo, dagoeneko etxean egongo banintz bezala, elkarrizketa bat hasten du. Imajina dezaket lagunaren harridura, berak ni nintzelakoan agurtu zuen hark erantzun ere egin gabe ospa egin zuen momentuan. Nik, saioa hasia nuen, bai, baina ez MSN-n, edo inongo ordenagailutan. Ez nengoen ni behatzak teklatxoekin bikin-bat egin gabe uztartzeko moduan. Baina ­eta ez dut uste nire NI galdu bat zenik­ norbait bazebilen han, nire etxean ez, baina ia-ia. Zeren nire helbide elektronikoan sartzeko nik ere ahaztu izan dudan pasahitza edozein idiotak jakin badezake, edozein babu sartu ahalko da disko gogorreko datuetara, ezta? Baina edozein idiotak zertarako behar ditu nik katxarro zahar honetan gordetzen ditudan majaradak? Edozein babu nire mezuak zakarrontzira botatzera dedikatzen dela lanordutatik kanpo pentsatu behar al dut? Pentsatu agian egingo dut, baina hori ez. De ke! Idiota eta babuaz aparte zerbait gehiago da helbide elektroniko berri bat ­hotmail ni de folla­ egitera behartu nauena. Agian, etxetik hurbilen daukadan kuarteleko helbidea eskatuko dut eta horrekin moldatu, pasahitza deskubritzen denborarik galdu behar izan ez dezaten.
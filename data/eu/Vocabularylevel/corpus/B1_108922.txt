Docutec Espeziak, janariak maneatzeko Espeziak asko laguntzen du janariak ontzen eta plater bakoitzari gustu berezia ematen. Baina, jakin egin behar da espeziak egoki erabiltzen, garrantzizkoa da eta. Espeziak asko laguntzen du janariak ontzen eta plater bakoitzari gustu berezia ematen. Baina, jakin egin behar da espeziak egoki erabiltzen, garrantzizkoa da eta. APIOA Jar daiteke gordinik edo egosita. Oso ona omen da erreumak jota daudenentzat, giltzurrun-harrien prebentziorako eta izerdi botatzea kontrolatzeko. Baditu ahalmen afrodisiakoak ere. KANELA Kanela-zotza, edo ehota, janari asko gozatzeko erabiltzen da. Oinarrizkoa da postreak egiteko eta oso egokia hegaztiak edo behikiak betetzeko. Kanelaren azalak ahalmen afrodisiakoak ditu, gazi-gozoa baita. AZAFRAIA Benetako altxorra dugu sukaldaritzan. Ikusi besterik ez dago zein garestia den. Ezinbestekoa da, besteak beste, paella egiteko. MARTORRIA Oso erabilia da sukaldaritza mediterraneoan, gure artean hain hedatua ez badago ere. Ondo doakie entsaladari eta barazkiari, eta gustu ona ematen die dilistei. Erabiltzen da flanetan eta izozkietan ere. Lagungarria da digestioa ondo egiteko eta arindu egiten du urdaileko mina. PIPERBELTZA Espezien erregina da, asko erabiltzen baita mota guztietako janariak maneatzeko. Indiatik datorkigu espezia hori. Leku askotan piperbeltz-aleak botatzen dizkiote saldari. Oso erabilia da marinatuak egiteko ere. Zuria bada, arraina eta hestebeteak ontzeko eta berdea, haragia, hegaztia eta arraina prestatzeko. IPURUA Ona da eskabetxeak egiteko, ehiza ontzeko, okela erretzeko, pateak eta saltsak maneatzeko. ILTZEA Oso usaintsua izanik, oso gutxi bota behar zaio gisatzeko haragiari. Aski da buru-pare bat tipularekin nahastea. Horrek sekulako gustua emango dio erregosiari. ANETA Egokia da arrain zuriari laguntzeko, eta usain ona ematen die pureari eta entsaladari. Lagungarria da hemorroideen mina arintzeko, piza eginarazteko eta ahoko usain txarra kentzeko. BANILLA Usain berezia du eta iraunkorra da. Batez ere postreak egiteko erabiltzen da: izozkiak, natillak eta horrelakoak. MIHILUA Fresko dagoela oso ondo doakio arrainari, adibidez sardinari. Ona da ibai-karramarroekin jakiak maneatzeko ere. Hosto ihartua entsaladak eta zopak ontzeko erabiltzen da. Era berean, diuretiko ona da, zuku gastrikoak sustatzen baititu. INTXAUR MUSKATUA Tropiko aldeko arbola baten fruitua da, eta oso usain ona du. Sukaldaritzarako aproposa da, batez ere. purea egiteko, saltsak eta sakoteak prestatzeko. Beti birrindu egin behar da. PIPERRAUTSA Piper gorria lehortu eta ehota lortzen da piperrautsa. Indiatik heldu zitzaigun espezia hori. Asko erabiltzen da Hungarian hango 'paprika' ezaguna prestatzeko. Tipikoa da Murtzian eta Caceres aldeko La Vera eskualdean ere. Funtsezkoa da txorizoak, sobrasadak eta antzeko hestebeteak ontzeko. GARRAISKA Mihilu-usainaren antzekoa du garraiskak eta Extremadurako sukaldaritzan asko erabiltzen da. Aldi berean, sendabelarra da, digestioa ondo egiteko lagungarria. KUMINOA Funtsezkoa da sukaldaritza arabiarrean. Beren kus-kus famatua prestatzeko erabiltzen dute. Usain ona ematen die arrozari, eta barazkiei ere bai. Lagungarria da digestioa ondo egiteko. RUKOLA Antzinako egiptoarrek oso gogokoa zuten ahalmen afrodisiakoengatik. Egokia da entsaladei laguntzeko, gaztei eta haragi ketuei. Zapore bizia du, errefauaren antzekoa. TIPULINA Tipularen antza du, apur bat suabeagoa izatea. Gustu ona ematen dio zopari. Lagungarria da katarroa arintzeko, arnasbideak garbitzeko, libratzeko, eta gorputza 'garbitzeko'. PIPERMINT Ondo doakie fruta freskoari eta mendazko sorbeteari. Leku askotan, bazkari handietan erabiltzen da sarrerako plateren ondoren, arraina edo haragia jan aurretik, asko arintzen baitu digestioa. Oso lagungarria da behazun-jariakina sustatzeko ere. ZIAPEA Oso zabalduta dago mundu osoan, zapore bizia du eta. Mota askotakoak dira, baina hiru hauek erabiltzen dira gehienbat: ziape beltza, zuria eta nabarra. Oso gogokoa dute sukaldaritza indiarrean, japoniarrean, amerikarrean, ingelesean eta frantsesean. BELAR FINAK Komeni da belar desberdinak elkarrekin nahastea, jakiak maneatzean nolabaiteko oreka eta harmonia lortzeko. Hona hemen nahasketa tradizionala: perrexila, ezkaia eta erramua. Eta sarritan baratxuri-alea, mihilu pixka bat eta laranja-azal batzuk eransten dituzte. Ez da ona belarrak, gehiegi eta nahasiegi, erabiltzea, gal baitaiteke haragiaren edo zoparen gustua. AINGERU-BELARRA Horren zurtoin melatuak gozoak apaintzeko erabiltzen dira. Lagungarria da hotzerien eta kolikoen aurka eta onuragarria urdaia behar bezala zaintzeko. APOPERREXILA Ukitu berezia ematen die entsaladei, arrainari eta arrautzei. AZITRAIA Egokia da amuarrainari eta barazki batzuei botatzeko. Baditu ahalmen afrodisiakoak ere. GAITUNA Honen hosto samurrak entsaladetarako erabil daitezke, eta ozpinarekin nahastuta egoki ontzen du jatekoa. Ona da edari freskagarriei botatzeko, C bitamina asko baitu. Oso ona da odoljarioen aurka. ERRAMUA Oso erabilia da sukaldaritza desberdinetan, eta jaki asko maneatzeko balio du: eltzekariak, marinatzeak, erregosiak, arrozak... Hosto berdeak edo lehorrak erabiltzen dira, hauek zapore biziagoa badute ere. Bereziki ehiza ontzeko erabiltzen da, egokia baita animaliaren edo hegaztiaren edozein zikinkeria garbitzeko. Era berean, lagungarria da sukarra jaisteko, eta karkaxak botatzeko. Belarrak ALBAHAKA Ezin hobea da tomate-entsaladarako eta egokia pastak maneatzeko. Lasaigarria da eta lagundu egiten du digestioa egiten. Badu beste gauza bitxi bat ere, eltxoak uxatu egiten dituela. ANIS-BELAR BERDEA Hilekoaren gorabeherak arindu egiten ditu. Hotzeria eta bronkitis-gaixoaldietan ona da karkaxa botatzeko. Asko laguntzen die bihotzari, gibelari, birikei eta burmuinari, eta oso ona da tripako haizeen aurka. ESTRAGOIA Egokia da mota guztietako saltsak egiteko eta ondo dator ozpinarekin ere. Ukitu berezia ematen die gustu handirik gabeko janariei, eta digestioa egiten laguntzen du. MENDA Oso ona da sarrerako platerak prestatzeko: eltzekoak eta entsaladak, baita saltsak egiteko ere. Frogatuta daude horren digestiorako ahalmenak. Era berean ona da gastritisa, gibeleko eta besikulako gaitzak sendatzeko. OREGANOA Ihartuta erabiltzen da, eta ondo dator arrain-saltsa egiteko, haragia erretzeko eta pasta edo pizza prestatzeko. Horren zukuak lagundu egiten du eztula arintzen eta lagungarria da hesteetarako, batez beherakoa mozteko. PERREXILA Janaririk gehienak maneatzeko erabiltzen da. Ona da eltxoen helduak baretzeko, tonikoa baita. Aldi berean, diuretikoa da, eta burdina eta kaltzio asko ditu. Asko gomendatzen zaie hileko-aldietan isurki-erretentzioak jasaten dituzten emakumeei. ERROMEROA Funtsezkoa da arkumea, txerrikumeak, untxiak edo txahala erretzeko. Ona da zauriak orbaintzeko eta parasitoen aurka, eta gainera nerbio-sistema sustatzen du. SALBIA Ezin hobea da hegazti txikiak edo tomatearekin maneatzen diren janariak ontzeko. Ez da txarra koipe asko duten janariekin erabiltzea, asko laguntzen baitu digestio astunak arintzen, eta egokia da hileko minak leuntzeko. Areago, salbia hormona begetal femeninoa dela esan ohi da. EZKAIA Ondo dator piper gorriekin, kalabazinarekin, berenjenarekin eta egokia da beste zenbait jaki ontzeko: oilaskoa, untxia edo txahala. Hesteetako aparatua berritu egiten du, eta ona da erreumaren aurka, eta biriketako gaitzak arintzeko.
Docutec Emakume izatea Euskal Herrian ELA sindikatuko txosten bat. Bertan emakumeek lanean jasaten duten egoera aztertzen du. 7 puntu zehatzetan deskribatzen du egoera. ELAko Landeia aldizkarian, joan den martxoko alean, sindikatu horretako emakumearen arloko arduradunek osatutako txosten bat argitaratu zen, pobreziaren aurkako emakumeen Mundu Martxari buruz. Txosten horretan honela adierazten ziren Euskal Herriko emakume langileen gaur egungo egoeraren ezaugarri nagusiak: * Euskal emakumeen %67.2k ez du lanposturik, eta lanposturik gabe dauden 10etik 2k soilik jasotzen du nolabaiteko diru laguntzaren bat. * Lanpostua duten 10 emakumetatik 3k lanegun zatiko kontratua du. Horrek, soldata eta prestazio txikiagoak eragiteaz gainera, etxeko lanen zama ere emakumeen gainean uztea eragiten du. * Soldatapeko emakumeen erdiak aldi baterako kontratua dute edo, are okerrago, ez dute inolako kontraturik. Gazteen artean kopuru hori %8Okoa da. * Emakumeen batez besteko soldatak gizonen soldata baino %30 txikiagoa izaten jarraitzen du. * 10 emakumetatik 5 ez dira langile gisa hartzen, nahiz eta, etxean eta beste pertsona batzuei laguntza eskainiz egiten duten doaneko lanean, Barne Produktu Gordinaren %5Oaren pareko balioa duen zerbitzua eskaini. * Lanbideak eta lanpostuak sexuaren arabera sailkatzen dira. Horrenbestez, emakumeen esparrura lerratzen diren neurrian lan baldintzek okerrera egiten dute. *  Nekazaritza arloan ari diren ia emakume guztiak inolako langile eskubiderik gabe aritzen dira jardunean, inolako babes juridikorik gabe eta Gizarte Segurantzarik gabe.     
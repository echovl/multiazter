Docutec Heriotza zigorraren inguruan Zuzendariari gutuna sailekoa. Heriotza zigorraren kontra idazten du. Zehazki aipatzen du aldeko bertsolari bat. Ostiral goiza da. Irratian entzun berri dut Estatu Batuetako Texas estatuan, eritetxe bateko Arreta Intentsiboko Unitatean hil zorian zegoen pertsona bat handik atera, heriotz kamarara eraman eta bertan hil dutela. Gogora datozkit bat-batean herenegun Donostian argitaratzen den egunkari batean Txomin Garmendiak, Berrobiko bertsolariak, heriotz-zigorraren alde idatzitako bertsoak: ...esan al leike eriotz-zigorra / emen komeni ez danik? Ankerrak iruditu zitzaizkidan une hartan; are ankerragoak berri latz hau jaso ondoren. Beranduegi dela uste dut dagoeneko, gizon eta bertsolari honi azaltzen hastea hiltzailea hiltzea ez dela justizia, mendekua baizik. Bitxiak dira benetan kristau "prestu" hauek. Egunen batean ulertu ahal izango dut nola eduki dezakeen horren lasai bere kontzientzia, bere burua kristautzat aitortu eta erlijio horren ardatz nagusia den giza-bizitzaren errespetoaren aurka dagoenak. Noizbait bururatu ote zaio heriotz-zigorrik ez balitz izan, bere Jainkoak bizirik liraukeela? Burura datozkit, honen harian, Isabel Diaz idazle arabarraren hitz ederrak: Hemen ez da inor soberan / samurtasuna baizik. Joseba Austin Arzallus
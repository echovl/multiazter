Docutec Beasaingo odolkia nola egosi errezeta Hainbat lagunentzat. Osagaiak: 4 odolki eta 3 litro ur. Nola prestatu: Odolkia zorrotada bat ur hotzetan pasa, horrela eduki ditzakeen odol edo gantz arrastoak kenduko baititugu. Odolkia kazola batean jarri, eta estali ur hotzez. Berotu su motelean. Inoiz ez dugu odolkia zulatuko. Horrela, odola eta gantza tripatik irtetea saihestuko baitugu. Horrez gain, ura ere odolkian sartzea saihestuko dugu. Odolkiak ordu erdi-ordubete bitartean edukiko ditugu egosten, triparen kalitatea eta erresistentziaren baitan egongo da egosten utziko dugun denbora. Egosketa motela eta suabea emango diogu; ahal izanez gero, urak irakitea saihestuko dugu. Egosi ondoren, eta jateko prest daudenean, atera uretatik eta bere horretan utzi minutu pare batez. Hala, tripa asentatzea lortuko dugu, eta moztean tripa hondatzea eta ebakitik odola ateratzea saihestuko dugu. Hori eginez gero, ebaketa garbi eta polita lortuko dugu. Atera eta ebaki ondoren, ahal izanez gero jan egingo ditugu. Berriz ere uretan sartuz gero, odolkiak ito egingo bailirateke. Egosi eta gero, kontserbatu egin nahi baditugu, uretatik atera eta hozten utziko ditugu. Hori egin ostean, hozkailuan sartuko ditugu, urik gabe eta estalita.
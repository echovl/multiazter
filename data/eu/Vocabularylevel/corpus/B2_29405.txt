Docutec Sexu gehiegikeria Ameriketako Estatu Batuetan 4.450 apaiz salatu dituzte sexu gehiegikeria egiteagatik. Guztira, 11.000 salaketa jarri dituzte, eta apaiz batzuek salaketa bat baino gehiago dute. Ameriketako Estatu Batuetako Eliza katolikoak egindako ikerketa baten arabera, 1950. urtearen eta 2002.urtearen artean 4.450 apaiz salatu dituzte sexu gehiegikeria egiteagatik. Guztira, 11.000 salaketa jarri dituzte, eta apaiz batzuek salaketa bat baino gehiago dute. Estatu Batuetako Apezpikuen Konferentziak otsailaren 27an egindako ikerketaren berri emango du; baina, zirriborro baten arabera, salatutako apaizen %25ek bi edo hiru salaketa dituzte, %13k lau eta bederatzi salaketa artean jaso dituzte eta %3k hamar salaketa baino gehiago. Gehiegikeriak jasan dituzten haurren %78 hamaika eta hamazazpi urte artekoak ziren, %16 zortzi eta hamar urte artekoak eta %6k zazpi urte edo gutxiago zuten. Datu hauek CNN telebista kateak eman ditu.
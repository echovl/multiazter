Docutec Parrandatik bueltan Ordu txikietan hainbat telebistatan ikus daitezkeenei buruzko iruzkinak.  TELEZABORRA   Gauerdiko ordu txikietan, parrandatik bueltan... ez dakit zuek zer egiten duzuen ohera joan baino lehen (agian, hobe ez jakitea), baina nik telebista ikusteko ohitura daukat.  Aukeretako batzuk: - Kate piratetako iragarki pornoak. Pantaila telefono zenbaki eta txatekin beteta dago. Txata irakurtzea (gehiegi edan ez baduzu) dibertigarria da. Xico Lgrño, 34e,busk xik pa lo q sea.Tngo coxe. Horrekin batera pantailan agertzen diren txortaldiak ikustea ere dibertigarria da. - Teledenda ==> Ordenagailu garestiak saltzen dituen Localiako aurkezlea. - Teledenda ==> Argaltzeko gailu miragarriak. Chuck Norrisen AB Shaper eta horiek... - Eta Teledendako nire faboritoak, Tony chef amerikarraren produktuak. Mozkortuta nago, nekatuta, eta lotara joan nahi dut. Baina ezin. Tonyrekin gozatzen dut. Zoragarria da tipo hau. Azkenaldian Cuchillos Corte Magico labanak saldu nahi dizkigu. Likuadorak, pikadorak, zartaginak... aurretik denetik saldu izan digu. Baina orain labanen txanda iritsi da. Iragarkia, nola ez, mundiala da. Labanarekin torloju bat ebakitzen du, eta gero tomate bat, baina labanak lehen bezain ongi ebakitzen jarraitzen du. Ni pozik, ezin ohera joan. Gero Tonyk esango digu prezio merkean saltzen dituela labanak, eta gainera artaziak eta denetik oparituko dizkigula. Eta jendea Cuchillos Corte Mágico-ekin zeinen zoriontsua den esaten du. Beranduago publikoa agertzen da, hauek ere pozik, eta labanekin txundituta... Eta horrela 20 minutu. Dena amerikarrek ematen dioten ikutu espektakularrarekin.   (*Ya.com-etik hartua)
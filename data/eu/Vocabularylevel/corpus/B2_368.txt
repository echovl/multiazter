Docutec Akatzak akatz Euskal Herrian euskaraz jartzen diren lelo, iragarki eta abarretan egiten diren akatsei buruz idazten du Amagoia Ibanek, eta hainbat adibide esanguratsu ere azaltzen ditu. AMAGOIA IBAN Ezagutu ditugu plater azpikogonatuak zerbitzatzen dituzten jantokiak. Ezagutu ditugu lehen, bigarren, hirugarren, laugarren... oinak edo landareak dauzkaten ospitaleak eta saltoki handiak. Ezagutu ditugu bihar eta berandu ibiltzen diren trenak. Ezagutu ditugu droga kontsumoaren aurkako kanpainaren bati atsedenik ez drogarik gabe leloa jarri dioten ministerioak. Ezagutu ditugu azken egurra jasotako hildakoak. Ezagutu ditugu erakunde nazioanalak. Ezagutu ditugu ezustean harrapatu gaituzten kontzentrazio eskolak. Ezagutu dugu lehiaketa pubiko zenbait; hilketa zerbitzu bat; unibertsitateko erektore jaun txit agurgarriren bat... Akatzzuzenketa bat, hori ere ezagutu dugu. Eta heriotz gabeko barruti bat ere bai, arrainak akabatu gabe arrantzan egiteko. Ezagutu dugun azkena: Parking hitzaren P handia, eta otorrak aldamenean idatzita. Potorrentzako aparkaleku bat ezagutu berri dugula, alegia, motorrez beteta. Ezagun du euskaldunak, bai, diglosiaren eta utzikeriaren eragina.
Docutec Gasolina-zerbitzuguneetara hurbiltzeko debekua Gasolina-zerbitzuguneetara hurbiltzea debekatu diote gizon bati, mozkor ez dadin. Maiz harrapatu dute Brian Taylor britainiarra zerbitzuguneetako berunik gabeko gasolinako tutuak mozten eta bertatik edaten. Teessideko (Erresuma Batua) gizon bati gasolina-zerbitzuguneetara ez hurreratzeko debekua jarri dio epaile batek, mozkor ez dadin. Antza, 36 urteko Brian Taylor maiz harrapatu dute zerbitzuguneetako berunik gabeko gasolinako tutuak mozten eta bertatik edaten. The Sun egunkariak dioenez, gasolina edateak whisky botila batek adina mozkortzen du britainiarra. Poliziaren arabera, batzuetan, mangeratik bertatik edaten du gasolina; beste batzuetan, bidoi bat bete eta etxera eramaten du, patxadaz mozkortzeko. Bryan Tams Teessideko poliziaburuak adierazi duenez, gizona "oso arriskutsua" da, gasolina edanda errepide erdian hasten delako dantzan. Gainera, mila liberatik gora gastatu ditu Teessideko gasolina-zerbitzuguneak, mozkorrak eragindako txikizioak konpontzeko.
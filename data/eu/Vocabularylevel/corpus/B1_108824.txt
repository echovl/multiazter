Docutec Doneztebe: Malerrekako bihotza Doneztebe Malerreka haranean dago, Iruñea merindadean, eta Nafarroako hiriburutik 53 km. daude haraino. Doneztebe hiribildua da, eta haraneko gunerik garrantzizkoena da. Malerreka osatzen duten beste herriak, hauexek: Sunbilla, Donamaria, Elgorriaga, Oitz, Zubieta, Ituren eta Urrotz. Doneztebeko jendeak nahiago izaten du ikusi baino parte hartu festetan: inauterietan, esate baterako, Lehen eta Bigarren Hezkuntzako ikasleek karriketan desfilatzen dute. Bestaberri izeneko festan, berriz, txistulariek desfilatzen dute herrian. Bestaberri udan izaten da, herriko festa nagusiaren aurretik. San Martin asteko feriak ere festa-itxura du. San Martin eguna astelehena, asteartea edo asteazkena bada, aste horretan da feria. Bestenaz, hurrengo astean. Ganadua, janaria, artisautza... izaten da azaroko feria horretan. Jostunen festa ere ospatzen dute, abenduaren 13an, Gabonak baino zerbait lehenago. Gabonetan karroza-desfile ikusgarria egiten dute. Olentzero ikazkinak indar handia du herrian, baina Errege Magoen kabalgata ere ikustekoa da. Beno, ikustekoa baino gehiago parte hartzekoa. Mendia eta kaleaDoneztebe lau ugalderen artean dago: Ezpelura, Ezkurra, Bidasoa eta Garaialde. Garaialderen ondoan dago, hain zuzen, Intzakardi izeneko pasealekua, zuhaitzez inguratua. Baina toki basotsuagoak nahi dituenak, badu non aukeratua. Izan ere, mendirik ez da falta Donezteben: Mendaur, Askin, Aranzoko, Kaxerna... Hainbeste mendi eta baso, ez da harritzekoa aizkolariek estimazio handia izatea herrian. Eta azkenaldi honetan dema ikusgarriak ospatu dira herrian, batzuetan aizkolari nafarren artekoak, eta baita nafar eta gipuzkoarren artekoak ere. Eta kirolaz ari baikara, ezin ahaztuko dugu Erreka Kirol Elkartea: ez da 25 urte bete zaharra. Elkarte honek kirola jorratzen du, orokorrean: eskubaloia, areto-futbola... Pilota lantzen duen Txaruta elkarteak, berriz, 200 gazterekin egiten du lan. Seguru elkarteko ikasle guztiek estimatzen dutela herriko pilotaririk handiena: Koteto Ezkurra. Elkarte gehiago ere bada Donezteben. Hala nola, Ehiztarien Elkartea, Mendi izeneko abesbatza, Ezpelura emakumeen taldea, Arkupeak Elkartea... Horiez gain, zerbitzu ugari daude Donezteben kokatuta. Batzuk Malerreka bailarakoak dira. Adibidez, Malerreka Mankomunitatea edota Malerrekako IKA euskaltegia. Baina Malerrekako kanpoko hainbat enpresek ere bertan dute egoitza: Iberdrolak, DYAk, Inem-ek, Nafarroako Enplegu Zerbitzuak... Herria asko handitu da, batez ere, ekialderantz. Han dago, esate baterako, pilotaleku estalia. Baina herriak baditu eraikin zaharragoak, bi nahiz lau isuriko teilatuekin, XVII-XIX. mende bitartekoak. Haran guztia da emankorra herri-arkitekturan. Doneztebeko euskaraRitxi Lizartza Ipar Nafarrera Garaiko euskalkian mintzatzen da doneztebearra, Bortzirietako azpieuskalkian. Esandakoaren ezaugarriak. Oro har, euskalkiaren erabilpena erakusten duten hainbat ezaugarri antzematen bazaizkio ere, bere hizkera batuaren eredutik oso gertu dago. Badirudi bere jarduna zaindu egiten duela, eta batutik gertu egoten saiatzen dela.  - Intonazio aldetik, bi erabilera berezi ditu: - lagunekin at(e)rátzea - irakurkéta - Ahoskerari dagokionez: - /j/ = /iota/ ahoskatzen du: /ioan/, /iarri/ - Errotazismoa erabiltzen du; bertzeri erabiltzen du, beste lekuetan nagusi den besteri -ren pareko. - bustidurak: polita à pollita Ahoskatzen ez diren bokalak, bokal soildurak: - genuena à genuna (ueàu) - onduan à ondun (ua à u) - horretaz à hortaz (eà0) - horrela à hola (e à0) Ahoskatzen ez diren kontsonanteak: /r/: Su(are)n, ho(r)iek, ho(rre)la /g/: geratu(ag)o, muñeko (eg)in. Alternantzian, egiten genuena, baina muñeko (eg)in, bere burua zuzentzen duen lekukotasuna da hori. - Bortzirietako hizkerari dagokion hiztegia eta aldaerak: - kalefakzione - ostatuetan - deus - gutiago - Erderakadak: - hiztegi mailan: pues betikoa, Pues ez dakit - joskera mailan: badaukagu dantzalekua, dela Bordatxo - Deklinabideari dagokionez: - Mugagabean: - batzuk bertzeri - muñeko egin Transcription:[+] Transcription:[-] DONEZTEBE-TRANSKRIPZIOA Nafarroaren iparraldean, Bertizko bailaran, Mendaur mendiaren babesean, hantxe dago Doneztebe, paraje ezin ederragoan eta lasaitasuna nagusi den lekuan. Hirietako zarata eta estresa zer den ez dakite bertako biztanleek, eta gauza xumeekin, naturak eskaintzen dizkigun gauza xumeekin, gozatzeko aukera dute, elurrarekin, esate baterako, neguan maiz egiten baitu elurra paraje haietan. Izaskun Go¿i gaztea Donezteben jaiotakoa da, eta berak esan digu elurrak txikitako kontuak ekartzen dizkiola gogora: 'Gehienetan egiten genuena zen, ba, joan pixka bat mendira, eta han pues betikoa, ba, mu¿eko egin, batzuk bertzeari elurra botatzen, eta azkenean, pues, bukatzen genuen denak zikinak, ez? Eta gero joan etxera, aldatu, gustura, eta kalefakzione edo suaren ondoan han gustura jarri'. Ba badakigu neguan elurra, baina udan zer egin daiteke Donezteben? Izaskuni, esate baterako, musika entzutea eta irakurtzea gustatzen zaio: 'Ba, beno, ba gauza normalak, ez? Ba pixka bat ba lagunekin ateratzea, eta gero musika eta irakurketa, eta gauza normal horiek'. Baina tabernetan ere giro aparta izaten da. Donezteben baitago, besteak beste, aski ezaguna den Bordatxo dantzalekua: Ba, beno, hemen asteburuetan, badaukagu dantzalekua, dela Bordatxo, eta horretaz gain, ostatuetan eta horrela nahiko giro polita izaten da, bai'. Garai batetik gaurdaino gauza asko aldatu dira herrian. Orain dela urte batzuk dendak eta zerbitzuak gutxi ziren Donezteben, baina gaur egun ez zaie deus ere falta: 'Nik uste baietz ,ez? Pues ez dakit, pues, hemen inguruko herriak pues gero eta garatuago daude, eta hemen, pues herri honetan pues ez zaigu deus falta: dendak baditugu, eta zerbitzu guztiak ere bai. Orduan, gero eta gutxiago joaten gara Iru¿era' DONEZTEBE-TRANSKRIPZIOA Nafarroaren iparraldean, Bertizko bailaran, Mendaur mendiaren babesean, hantxe dago Doneztebe, paraje ezin ederragoan eta lasaitasuna nagusi den lekuan. Hirietako zarata eta estresa zer den ez dakite bertako biztanleek, eta gauza xumeekin, naturak eskaintzen dizkigun gauza xumeekin, gozatzeko aukera dute, elurrarekin, esate baterako, neguan maiz egiten baitu elurra paraje haietan. Izaskun Go¿i gaztea Donezteben jaiotakoa da, eta berak esan digu elurrak txikitako kontuak ekartzen dizkiola gogora: "Gehienetan egiten genuena zen, ba, joan pixka bat mendira, eta han pues betikoa, ba, mu¿eko egin, batzuk bertzeari elurra botatzen, eta azkenean, pues, bukatzen genuen denak zikinak, ez? Eta gero joan etxera, aldatu, gustura, eta kalefakzione edo suaren ondoan han gustura jarri". Ba badakigu neguan elurra, baina udan zer egin daiteke Donezteben? Izaskuni, esate baterako, musika entzutea eta irakurtzea gustatzen zaio: "Ba, beno, ba gauza normalak, ez? Ba pixka bat ba lagunekin ateratzea, eta gero musika eta irakurketa, eta gauza normal horiek". Baina tabernetan ere giro aparta izaten da. Donezteben baitago, besteak beste, aski ezaguna den Bordatxo dantzalekua: Ba, beno, hemen asteburuetan, badaukagu dantzalekua, dela Bordatxo, eta horretaz gain, ostatuetan eta horrela nahiko giro polita izaten da, bai". Garai batetik gaurdaino gauza asko aldatu dira herrian. Orain dela urte batzuk dendak eta zerbitzuak gutxi ziren Donezteben, baina gaur egun ez zaie deus ere falta: "Nik uste baietz ,ez? Pues ez dakit, pues, hemen inguruko herriak pues gero eta garatuago daude, eta hemen, pues herri honetan pues ez zaigu deus falta: dendak baditugu, eta zerbitzu guztiak ere bai. Orduan, gero eta gutxiago joaten gara Iru¿era"
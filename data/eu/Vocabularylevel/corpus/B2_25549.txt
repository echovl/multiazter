Docutec Itsasoa eta irudimena Arte erakusketa baten aipamena. Erakusketa hau Donostiako Aquariumean dago. Itsasoarekin lotura du. Itsasoak hogeita hamalau artistarengan iradokitako artelanak ikusgai dira Donostian.  Koldobika Jauregi, Dora Salazar, Gorriti eta Goenagaren obrak daude, besteak beste. Erakusketa askotarikoa da Aquarium 2000, dudarik gabe. Izan ere, arte mota ezberdinak jorratzen dituzten 34 lagunek hartu dute parte: Dora Salazar, Nori Ushijama, Koldobika Jauregi, Irene Laffite, Eduardo Txillida Belzunze, Jose Belmonte Rocandio, Idoia Unzurrunzaga, Gorriti, Juan Luis Goenaga, Arantxa Gereño, Irene Laffitte eta Susan Smolinskyk, besteak beste. «Erakusketan parte hartu duten artistei galdera bat egin genien: 'Zer iradokitzen dizu itsasoak?'», azaldu zuen atzo prentsaurrekoan Carmen Arrazola Aquariumeko zuzendari gerenteak; eta galdera hori abiapuntu zutela era askotariko artelanak osatu dituzte: argazkiak, koadroak, eskulturak, grabatuak eta abar. Aquariuma eta artea elkarrengana hurbiltzea da erakusketaren helburua. Itsasoa eta artea batzea helburu Carmen Arrazola erakusketen helburuan gainean mintzatu zen atzo. «Aquariuma itsasoa maite duten guztien elkargunea izatea nahi baitugu». Alabaina, ez da hori izango erakusketaren xede bakarra. «Erakusketak artea jendearengana gerturatu nahi du, eta bide batez itsasoa maite duen orok bide batez artearekin harremana izan dezala», adierazi zuen Arteko galeriako arduradun Cristina de la Fuentek. Aquariuma eta artea elkarrengana gerturatzeko ekimen horrek, ordea, izango du aurrerantzean jarraipenik. Arrazolak adierazi zuenez, etorkizunean bestelako ekitaldiak antolatu nahi dituzte, hala nola zenbait idazleri Aquarium 2000 erakusketaren abiapuntu izan den galdera bera egingo diete, eta erantzunekin testu bilduma bat osattuko dutela esan zuen. Aquarium 2000 erakusketa Arteko galerian eta Aquariumean azaroaren 15a bitartean izango da. Itsasoak hogeita hamalau artistarengan iradokitako artelanak ikusgai dira Donostian.
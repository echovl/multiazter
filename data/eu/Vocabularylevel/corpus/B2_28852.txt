Docutec Mukiekin zer egin Zer egiten da hatzen artean harrapatu ditugun mukiekin? Hasier Etxeberria Mukien arazoa. Bai, zer egiten da hatzen artean harrapatu ditugun mukiekin? Bustiak edo heze horietakoak direnean argi dago: paineluan zintz egin eta akabo. Baina ez, beste muki horiei buruz dihardut hemen, sudur zuloetan itsatsita geratzen diren muki siku horiez. Sartzen duzu hatza zuloan gora, arakatzen dituzu sudur paretak eta, atzazalaren laguntzaz, hara hor ehizaki preziatua hatz erakuslearen puntan. Puntaren puntan. Zer egoten da gero, ordea? Zer egiten da harrapakinarekin? Haurrek, badakigu, jan egiten dituzte mukiak. Irentsi. Guk, ordea, nola jokatzen dugu, nola jokatu behar dugu halakoetan? Normalean hatzak muki zapian garbitzea litzateke, baina, ai, muki—zapia urruti dago eta, gainera, ez gaitu inork ikusten. Jira eta buelta darabilgu mukia bi hatzen artean berezkoa duen hezetasuna galtzen duen artean. Nolabait esateko, ente autonomo bihurtu nahi izaten dugu mukia, forma borobil aerodinamikoa eman, eta itsaskor izateari uzten dionean, klok, jotzen dugu matarroa eta, kalkuIuak ondo egin baditugu, toki egokira eroriko da pilotatxoa. Inork nabarituko ez duen lekura. Bihar erratzak edo aspiradorak gainerako hautsarekin jásoko duen lekura. Adinean zenbat eta aurrerago, abilezia handiagoa garatzen du gizakiak mukiak oharkabean pasa daitezen. Inork ikusi gabean. Ala ez? Inoiz ikusi al duzu zure gurasorik halako gauzarik egiten? Ezetz esango nuke. Haiek ez baitute mukirik izaten. Hortxe dago sekretua: pertsona helduek ez dute mukirik izaten edo, mukirik ez balute bezala jokatzen dute beti.Kulturaren arazoa. Kultura ere hortxe daukagu, beraz, hatzen artean harrapaturik. Mukiekin bezala, zer egin eta nola jokatu ez dakigu, ordea. (* OHARRA: artikuluaren hasiera besterik ez dugu jaso)
Docutec Astean behin zinemara: Pedro Almodóvar-en "La mala educación" Abila da Pedro Almodóvar bere pelikulak saltzen, eta pelikula bat egiten duen aldiko, marketing erauntsi batek harrapatuko zaitu zinegile, zuk nahi ala ez. Hauxe da, motzean, filmaren laburpena. Gaia latza, gaurkotasun handikoa, eta horregatik uste genuen jarduera horiek salatzeko erabiliko zuela filma, edo kontuak garbitzeko, mendekua hartzeko agian, edo beharbada sendatu gabeko zauriak orbaintzeko, edo bihotz-barruan gordeta edo dituen mamuak uxatzeko. Ez dago halakorik. Gai hori hortxe dago filmean, baina ez da bizkar-hezurra, ez da jarraitu beharreko arrasto nagusia. 'Maitasun ero' surrealista baten istorioa dakarkigu, Almodovar erara kontatua. Fraidea patetikoa da, krudela, eta bestetik umea dago, desiragarri. Maitasun zoroa, geldiezina, mugagabea, denboragabea... eskolaumea, eta handik urte batzuetara eskolaume horren anaia gaztea ere, harrapatzen dituena. Ezin zuen bestela izan: ez buru ez hanka, ez inolako zentzurik duen maitasun honen akabera heriotza da. Heriotzak ekarriko du lasaitasuna. Umea hil egingo baita, eta errudunen bizitza usteldu, barrutik hilak baleude bezala. Maitasunaren indarra, boterea, erabatekoa da, horrela darabil fraide zaharrak. Izugarrikeria latzenak burutzen ditu maitasun horrekin, okerbidean murgilduta guztiz. Ernegatuta dago gizona, baina badu duintasun nolabaiteko bat, baina Almodovarrek ez du inolako gupidarik pertsonaia honekin, maitasun berekoia delako zaharrarena. Beste errudunarekin, aldiz, errukitu egiten da, badirudi esaten duela 'asko maitatu duen bekatari handiari barkamena zor zaio'. Filma ez da Almodovarrek egin duen onenetarikoa, gidoiak akats nabarmenak baititu. Hasierako narrazio korapilotsuan ez da kateatzen, denboran atze-aurre ugari egiten dituelako, baina bukaera aldera korapilo horiek errazegi askatzen ditu, beharrezkoak liratekeen baino askoz ere irudi gutxiago sartuz, nola askatzen dituen ia zehaztu gabe, eta horren ordez hitzez ematen ditu azalpenak pertsonaietako batek. Ez da, ez, maisu-lana pelikula hau, baina Almodovar hau sekula baino ilunagoa da, helduagoa ere bai. Antzezleak ondo aukeratu ditu, eta oso ondo zuzendu, eta Mantxako zuzendariak ez dio uko egiten bere kontatzeko erari. Ikuslearentzat kitzikagarria da Espainiako XXI. mendeko kulturan norbait baden autorearen fantasiekin hain enkontru bixia izatea.
Docutec Ez da azaleko gauza Kanpotik nolakoak garen eta barrutik osasuntsu ote gauden adierazten digu larruazalak. Kontu handiz mimatu behar da, beraz! Gure larruazala ez da modaz pasatzen. Kanpotik datozen erasoen aurka babesten gaitu, kolpeak moteldu egiten ditu, gorputzeko tenperatura erregulatzen du... Hortaz, ongi zaintzea merezi du azalak, ezta? Aholku hauek aintzat hartzen badituzu, larruazalak eskertu egingo dizu, benetan. 1.      Ez erabili xaboi gehiegi; eta, noizean behin, dutxatu xaboirik gabe. 2.      Dutxatzen zarenean, gehienez, 37-38 gradutara jarri ura. 3.      Egunean 1,5 edo 2 litro ur edan behar dituzu! 4.      Ariketa pixka bat egin, eta azala ere politago eta osasuntsuago izango duzu. 5.      Frutak eta barazkiak oso garrantzitsuak dira larruazalarentzat, bitaminek eta mineralek azala gazte mantentzen laguntzen dute. 6.      Utzi estresa alde batera! Edo erlaxazioa praktikatu. 7.      Lo eginez birsortzen da azala (baita parranda baten ondoren ere!). 8.      Ahal den neurrian, kotoizko jantziak erabili. 9.      Eta, beharbada, aholkurik garrantzitsuena: kontuz eguzkia hartzerakoan! Eguzkiaren erradiazioak bizkortu egiten du larruazala zahartzea.
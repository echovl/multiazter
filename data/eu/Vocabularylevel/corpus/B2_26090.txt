Docutec Irri egitea osasuntsua da Irri egitea osasuntsua dela azaltzen du artikuluak. Horretarako bi ikerketaren berri ematen du: bat burmuinarena, bestea bihotzarena. JOANA MENDIBURU / Umorea burmuinaren eskuin—lobulu frontalean dago. Gaixotasun kardiobaskularrak izateko arriskua gutxitzeko, ona da barre egitea. Umorea eta irria gauza bitxiak dira. Txantxa edo gertaera batzuek pertsona batzuengan barregura sortzen dute, eta beste batzuengan, berriz. ez. Oraindik. umoreari loturiko fenomeno horiek ulertzeko ikerketa gehiago egin behar badira ere, ikerlarien artean interesik ez da falta. Azaroan, esaterako, barrea osasuntsua dela dioten bi ikerketen emaitzak plazaratu dira. Umorearen arrastoak buruan Depresioak sendatzeko bide berriak lantzeko asmoarekin, umorea burmuinaren zein tokitan dagoen ikertu dute Estatu Batuetako Rochester unibertsitatean. Txiste sorta bat —beraien ustetan onak— hamahiru pertsonari kontatu eta, erreakzionatu zuten mementoan, haien jarduera zerebrala neurtu zuten. Hala, erresonantzia magnetiko funtzionalaren bidez hartutako burmuin irudiei esker. umorea non dagoen ikusi dute. Zehazki, burmuinaren eskuin—lobulu frontalean, hau da, eskuineko begiaren gainean du kokalekua umoreak. Ikerketa horren emaitzak baliotsuak izan daitezke depresioa sendatzeko. Ikerketako arduradun Dean Shibata sendagilearen hitzetan, badakite umorearekin lotura zuzena duten burmuinaren parte batzuek «pertsona depresiboetan gaizki funtzionatzen dutela». Hemendik aurrera. depresioak sendatu ahal izateko, funtzionamendu txar horiek zergatik gertatzen diren eta zein ondorio duten aztertzea falta da. Bihotzaren erantzuna Azaroan plazaratu berri den beste ikerketak, irri egiteak gaixotasun kardiobaskularrak gutxitzen dituela erakutsi du: Egoera desberdinetan, gaixotasun kardiobaskularrak dituzten pertsonek irri egiteko probabilitatea gaíxotasun kardiobaskularrik ez duten pertsonena baino % 40 txlkiagoa da.  Michael Miller Maryland Medical Center—eko gaixotasun kardiobaskularren prebentziorako zentroko zuzendariaren esanetan, oraingoz, ez dakite «zergatik irri egiteak bihotzeko gaixotasunak edukitzeko arriskua gutxitzen duen, baina estres mentala endotelio eskasari lotua dago. Endotelioa bihotzaren eta odol—basoen barneko mintza da». Miller sendagileraren ustez, gaixotasun kardiobaskularrak dituzten pertsonei ariketa fisikoa egitea, ez erretzea eta elikadura zaintzea gomendatzen zaie. Hemendik aitzina. gomendio horiei egunero minutu batzuk irri egitea gehitu beharko litzaieke. Adibidez, umorezko zerbait irakurriz, bideo bat ikusiz edo txiste kontalarien ikuskizunetara joanez». Badakigu. beraz, osasuntsu bizi nahi badugu zer egin behar dugun: umoreari seriotasunari adina leku eman.
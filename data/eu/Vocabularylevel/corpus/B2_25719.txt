Docutec Hondarribia, errege-hiria 1521-24 urtetan Espainia eta Frantziaren arteko gatazkak Hondarribian izan zuen eragina aztertzen du. Nafarroako konkistaren azken atala dela ere esan liteke. JOXAN ELOSEGI Duela 479 urte Hondarribia, errege hiria 1521ko urriaren 18an sartu zen armada frantsesa Hondarribian eta, murruak hautsi ondoan, Nafarroako errege Enrike V.aren izenean hango gaztelu eta hiriaz jabetu. Buruzagi nafar batzuk ere sartu ziren haiekin batean, eta beste hainbat bildu zitzaien 1522ko abuztuan Amaiurko saioan huts egin ondoan. Itxuraz Nafarroako erresumaren alde zihardukeen arren, ez dirudi Frantziako erregearen egiazko asmoa Nafarroako erresuma berrosatzea zenik, begitan hartua baitzuen bereziki. Karlos enperadorearen larderia handia. Frantzia eta Espainiako erresuma puxanten arteko kontua zen hura nagusiki; Noainen huts egin ondoan, Hondarribia eta Gipuzkoan barrena salatu zen berriro Frantses I.a. XII. mende erditsuan jasoarazi zuen Santxo VI errege nafarrak Hondarribiako gaztelua. 1200. urtean hartu zuen konkistan Gaztelako armadak eta, 1203an, hiri-gutuna xedatu zion Gaztelako errege Alfontso VIII.ak 1 Hondarribiari, gaztelu inguruak jendezta zitzan. Garai hartan, Ingalaterrako eta Nafarroako erregeen lurrak zituen Hondarribiak bere mugetan: Ingalaterrako erregearen ordea hartu zuen Frantziakoak 1451 u. Errege-hiri iraun zuen Hondarribiak gazteluak eta harresiek merezi izan zuten bitartean. 1524ko otsailaren 29an sartu ziren espainiarrak Hondarribiko hirian. Gaztelako Kondestablea. buru Kapitulazioa onartu behar izan zuten frantsesek Nafarroari uko egin behar izan zioten nafarrek betiko. Sumindurik zegoen Frantziako erregea eta jende aurrean degradatu zuen Lyonen Franget. Hondarribiko gazteluan eduki zuen gobernari nagusia. Enperadore Karlosen amnistia onartu behar izan zuten nafar leialek, bi hilabete lehenago emaniko indultuari muzin egin bazioten ere. Nafarroako abertzaleen azken gotorlekutzat hartzen dute batzuek Hondarribia. Han gertatu zen Nafarroako konkistako azken pasartea eta, beraz. horrelako zerbait pentsa liteke. Baina han ez zion herriak setio latzari eutsi. Lizarran edo Tuteran gertatu zen bezala herriak ez baitzuen alderdirik erakutsi. Helduleku asko eskaintzen ditu historiak. "Egiazko historiaren» izenean ari dira Hondarribia aldean hiriaren zortzigarren mendeurrena prestatzen, Nafarroak ukan ez duen oroigarria Gaztelak eskas ukan ez dezan.
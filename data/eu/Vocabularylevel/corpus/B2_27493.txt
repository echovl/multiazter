Docutec Idazlea eta gizarte asegurantza Elkarrizketa luzeko pasarte berezia. Bertan Bernardo Atxaga idazleak zenbat urte eman dituen gizarte asegurantza barik kontatzen du. Baita pasadizo bat ere. O!:   Baina goazen zure idazle hastapenetara. Zenbat urte bota zenituen Gizarte Asegurantzarik gabe? Uste dugunez urte asko, irakurlego kaxkarrarekin, egoera txarrago batean... Idazle batek izan al dezake lan istripurik...? Bernardo Atxaga.: Bada, ez. Idazle izateko osasun handia behar dela uste dut. Lanak 27 urterekin utzi nituen eta berriro 45 urterekin izan nuen segurantzia. Beraz, tarte horretan zerbait gertatuz gero, bada benetan tamalgarria izango zen niretzako. Hor ere, nik uste ausardia bat dutenei, egia da jainkoek lagundu egiten dietela, niri behintzat lagundu didatela. Ez beti (pasadizo hau kontatuko dizut oso arrunta delako, batere glamourrik ez du zorionez), gogoratzen naiz, unerik larrienean, loterian jokatu nuela eta hor non suertatu zitzaidan orduko hiru hilabeteko soldata zen dirua. Niretzat arnasaldi izugarria izan zen. Zoritxarrez, gau hartan autoa hartu eta behar baino abiada handiagoan eta, behar bada, behar ez ziren baldintza batzutan joan, harrapatu poliziak eta hiru hilabetetako dirua 1 5 egunerako diruan geratu zen... Trajedia txiki bat izan zen, eta eskarmentua. Idazle gazteei esan nahi nieke dirurik gabe edo oso gutxirekin bizi izanez gero ez dela ondo idazten, ze zure obsesioa eta lehen pentsamendua dirua Iortzea da, pisua ordaintzeko, jateko...  
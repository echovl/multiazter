Docutec Etxea, bizikidetzarako lekua Etxeak bizikidetza ere badakar. Eta elkarrekin bizitzea beti da zaila. Antzina-antzinatik eraiki izan du bere etxea gizakiak, elikagaiak biltzeko, eguraldi txarretik babesteko eta animalia arriskutsuetatik salbu egoteko. Baina etxea hori baino gehiago da: gure intimitatea garatzen dugun tokia da, maite ditugunentzat beste inorentzat ez dena. Etxeak, ordea, bizikidetza ere badakar. Eta elkarrekin bizitzea beti da zaila, etxe bereko biztanleen artean maitasun handia egonda ere. Esperientzia atsegina izateko, bi betebehar ditugu: 1.- Besteen akatsei eta bitxikeriei errespetua izatea. 2.- Gure izaeraren ezaugarri batzuk, besteentzat desatsegin izan daitezkeenak, leuntzen saiatzea. "Norbere askatasuna bestearena hasten den tokian bukatzen da", dio esaerak jakinduriaz. Etxeak funtzionamendu demokratikoa izan behar du, alegia, elkarrekin bizi diren pertsona guztiak elkarlanean aritu eta elkarrekin erabaki behar dute etxea nola gobernatu. Umeek etxearen mantentze eta kudeaketan parte hartu behar dute, beren kabuz moldatzen ikas dezaten. Elkarlana oso beharrezkoa da edozein etxebizitzatan. Ez da bidezkoa etxeko lanak kide bakar baten gain egotea, guztiek etxetik kanpoko jarduerak badituzte, bereziki. Orain gutxi egindako inkestek azaltzen dutenez, gure herrialdean gizonezkoen %30ek soilik parte hartzen dute etxeko lanetan. > Adieraz ezazu honako esaldiak EGIA ala GEZURRA diren: 1.- Gizonezkoek eta emakumezkoek neurri berean parte hartzen dute etxeko lanetan. 2.- Hondatutako sarraila aldatu behar ez izateko, olio labaingarriren bat bota edo giltza arkatz baten grafitozko minaz igurtzi daiteke. 3.- Ospitaleratzea ekartzen duten istripuen herena etxeko istripuak dira. 4.- Komenigarria da elikagaiak material itsasgarrietan denbora luzez bilduta egotea. 5.- Haragia eta arraina hozkailuaren goiko aldean jarri behar dira.
Docutec Ehunekoak nola erabili Albistegietan, ia eguneroko kontua da inkesten berri ematea, KPIren gorabeheren berri, eta abar. Sarritan ehunekoetan ematen dira datuak. Honako idatzitxo hau kasu horietarako argibideak emateko asmoz egin dugu. ASIER LARRINAGA - EITB / Albistegietan, ia eguneroko kontua da inkesten berri ematea, KPIren gorabeheren berri, eta abar. Sarritan ehunekoetan ematen dira datuak. Honako idatzitxo hau kasu horietarako argibideak emateko asmoz egin dugu. %3a ala %3 ? Ehunekoak mugagabean deklinatu behar dira, beste zenbaki guztiak bezala: Euskaldunen %50 ados daude referenduma egitearekin. Mugatuan, kasu batean bakarrik emango da: aurretik aipatutako kopuruaren osagarri denean. Inkestatuen % 40k uste dute erakundeek gehiago egin beharko luketela etorkinen alde. Beste %60ak konforme daude oraingo politikarekin. %3 hazi da ala %3an hazi da ? Langabezia tasak, kontsumorako prezioen indizeak eta abarrek gorabeherak izaten dituzte. Kontuan hartu euskaraz, gauza bat zenbat hazi den galdetzen dugula ez zenbatean hazi den. Beraz EAEn, langabezia %3 hazi da. Barne produktu gordinak %0,8 egin du behera. %3 da ala %3 dira ? Normalagoa da aditza pluralean jartzea: mendebaldeko hiztunentzat naturalagoa da, eta erabilera zabalagoa dauka. Ikusleen % 20k aukeratu dute ETB. Gainera, plurala erabilita, askotan errazagoa da testuaren koherentziari eustea. %80 lanik gabe daude, eta horietatik erdiak emakumeak dira. %33 ala hirutik bat ? Kontuan hartu askotan, ehunekoetan galdu beharrean, proportzioak emateko modu argiagoak ere badaudela: Euskaldunen erdiak bat datoz referenduma egin behar dela. EAEn hamar emakumetik lauk erabiltzen dituzte antisorgailuak.
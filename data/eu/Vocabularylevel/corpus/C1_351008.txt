Docutec Selektibitatea gaindituko al zenuke? Honako hauek Araban, Gipuzkoan eta Bizkaian ekainaren 6an, 7an eta 8an unibertsitatera sartzeko ikasleek egindako hautaprobaren galderetako batzuk dira. Hainbat ikasgaitakoak falta dira: ingelesa, latina... Kimika · Argi eta labur azal ezazu gas hauek era masiboan atmosferara igortzeak ingurumenean duen eragina: A) sufre-dioxidoa eta nitrogeno-oxidoak. B) deribatu halogenatuak, konposatu klorofluorokarbonatuak barne. Fisika · Deskribatu erradioaktibitate naturalaren fenomenoa. Zer dira a, b eta g izpiak? Desintegrazio erradioaktiboaren Soddy eta Fajans-en legeak. · Lortu, orbita zirkularren kasurako, planeten orbiten erradioak eta euren periodoak erlazionatzen dituen Kleperren hirugarren legea. · Espazio eskualde batean, bi eremu ditugu, biak uniformeak: bata magnetikoa, B, eta bestea elektrikoa, E. Eskualde horretan, v abiaduraz higitzen den partikula kargatu bat sartzen da. Hasierako aldiunean v abiadura B-ren perpendikularra bada, kalkulatu E eremuaren modulua, norabidea eta noranzkoa kargaren gaineko indar erresultantea nulua izan dadin. Historia · Fernando VII.aren Erregealdia: etapak eta garrantzia. · Euskal Herria diktadura frankistaren garaian: immigrazioa, hirigintza [(sic) gaztelaniazkoan «urbanización» ageri da, ez «urbanismo»], kooperatibismoa, oposizio politikoa [gaztelaniazkoan «colaboración y oposición política» ageri da]. Euskal Gobernua erbestealdian. [Gaztelaniazkoan «desarrollo económico» ere ageri da, euskarazko bertsioan ez dute ezer galdetzen garapen ekonomikoaz]. Matematika · Kalkulatu A = (1,0,0), B = (0,1,1) eta C = (1,1,1) puntuetatik igarotzen den planoaren ekuazio parametrikoa eta ekuazio inplizitua. · Existitzen al da u parametroaren baliorik non (3, 2u, u + 3) puntua planoan dagoen? Erantzuna arrazoitu, eta baiezkoan izatekotan u parametroaren balioa kalkulatu. · Izan bitez P1 y = x (4 - x) ekuazioko parabola eta P2 y = (x - 4) (x -2) ekuazioko parabola. Irudikatu aurreko parabolek mugatutako eskualde finituaren eskema. Kalkulatu bere azalera kalkulu integrala erabiliz. · Nereak 3 digitu ezberdin aukeratu ditu eta beraiekin osa daitezkeen hiru zifrako zenbaki guztiak idatzi ditu, errepikapenik gabe. Jarraian, lortutako zenbaki guztien batura kalkulatu du. Aurkitu Nerearen batura, hasierako digituen batura 14 zela jakinik. Geografia · Industria-espazioak Espainian: industria sektore nagusiak eta industriaren kokapena. ·  Nekazaritza, abeltzaintza eta basogintzarako espazioak Euskal Autonomi Erkidegoan. ·  Euskal Herriko erliebe-unitate nagusiak. Biologia · Antolaketa prokaritikoa. Ezaugarri orokorrak. Bakterioen morfologia. Zelula bakteriano baten egitura. · Orain dela gutxi, botulismo kasu zenbait gertatu dira EAEn, egoera txarrean zeuden kontserbak jateagatik. a) zerk eragiten du botulismoa? b) zer tratamendu eman behar zaie elikagaiei, gaixotasun honen arriskua ekiditeko? Zure erantzuna arrazoitu. c) behin gaixotu ondoren, luzea eta zaila gertatzen da sendaketa, eta antibiotikoek ez dute laburtzen sendatze prozesua. Zer dela eta dute antibiotikoek hain eragin mugatua botulismoaren sendaketan? · Proteinen biosintesiaren prozesuan kode genetikoak duen garrantzia. · Zer da kode genetikoa? · Deskriba ezazu laburki proteinen biosintesiaren prozesua, bertan parte hartzen duten egitura zelularrak aipatuz. Artearen historia · Quattrocentoko eskultura Italian. Ezaugarri nagusiak. Artistak eta adibideak. · Barrokoko arkitektura. Ezaugarri nagusiak. Gian Lorenzo Bernini. · Espainiar pintura XVIII. mendean. Francisco de Goya. · Abangoardiaren eskultura: kubismoa, futurismoa, konstruktibismoa, dadaismoa eta surrealismoa. Filosofia II · Zeintzuk dira Kantek Arrazionalismo eta Enpirismotik hartzen dituen ideiak? Zein lotura du Kanten pentsamenduak bere garaiko testuinguru politiko, sozial eta kulturalarekin? Eta ideia ilustratu eta zientifikoekin? · Azaldu Deskartesen filosofiaren eragina XVII. mendeko filosofian eta zientzian. · Gaur eguneko gizartean, berrien aniztasuna eta emandako baloreen aurrean, badago egia eta gezurra desberdintzeko formakuntza kritikoa errazteko kezkarik? Zein instituziori legokioke ardura hori? Gizarte zientziei aplikatutako matematika · Txanpon orekatu baten bost jaurtiketa egin dira. Aurkitu lehenengo hiru jaurtiketetan lortutako aurpegi-kopurua totala eta azkenengo bietan lortutakoa berdinak izateko probabilitatea. · Kalkulatu ondoko funtzioaren maximo eta minimo erlatiboak, inflexio-puntuak eta gorapen- eta beherapen-tarteak: y = xe -x · Oilo-granja jakin baten arrautzen pisuak batez bestekoa 65 g eta desbideratze tipikoa 6 g dituen banaketa normala jarraitzen du. Arrautzak, pisuaren arabera, hiru kategoriatan sailkatzen dira: T (txikiak), E (ertainak) eta H (handiak). Totalaren % 10a txikiak badira eta beste % 10 bat handiak, zein dira kategoria bakoitza zehazten duten pisuak?
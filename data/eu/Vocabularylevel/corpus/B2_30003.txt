Docutec Hasier Etxeberria, setaren setaz Setatia: egokiagorik ez zait bururatzen, Hasier hitz bakar batez definitzen hasita. Seta, ordea, bertute da Hasierren kasuan. Setaren setaz euskalgintzan bere estilo propioa landu eta lortu duen pertsonaia da Hasier Etxeberria Garziarentz. Setatia: egokiagorik ez zait bururatzen, Hasier hitz bakar batez definitzen hasita. Seta, ordea, bertute da Hasierren kasuan; tasuna, eta ez keria, euskarak horrelakorik (setatasunik, alegia) apenas onartzen duen arren. Zalantzak bihurtzen du setakeria setatasun, eta ondo zalantza-gizona da Hasier, kanpora akaso kontrako irudia eman badezake ere. Berak eginak sortzen dizkio, batez ere, zalantzak. Idazten duenak, esaterako. "Irakur ezak hau, ea zerbait balio duen", horixe da idatzi duen zerbait irakurtzeko gonbita egiten didan guztietan erabiltzen duen formularen lehen zatia. Bigarrena, berriz, honako hau: "Baina esaidak egia, e, Gartzi?". Ipuin koxkor bat saritu ziotenean ezagutu nuen nik Hasier, Euskadi Irratian nenbilela. Nahi baino urte gehiago pasatu dira harrezkero, eta Hasierrek ez dio, zorionez, idazteari utzi. Zalantzak ez ditu noski uxatu: ekinerako akuilu bihurtu ditu bere setak. Duela hogei urte pasatxoko kontua da aipatu berri dudan ipuin sarituarena, eta ordurako bazerabilen buruan ideia bat: sukalde kontuekin liburuak eta telebista programak egitearena. Argiñanok badaki zertaz ari naizen, perrexilak oroimena pozoitu ez badio behintzat. Hasierrek, jakina, sukalde kontuekin segitzen du gaur egun ere, hiru izarreko maixu sukaldari guztiak lagun dituela. Eta seta horien gainetik badu Hasierrek beste seta bat, larriagoa: (euskal) kultura zabaldu eta duintzekoa, alegia. ETBn Arkupe saioa zuzendu zuen aurrena, Fahrenheit gero, eta Sautrelan dabil gaur. Kultura hitzetara mugatzeko joera dugunok ez bezala, Hasierrek hasiera-hasieratik hartu zituen aintzat pintura, eskultura eta gainerakoak, munduan punta-puntakoak diren joeren berri ematen zigularik. Sautrelaren estiloa ikustea baino ez dago , Hasierrenaren berri jakiteko: soila, zuzena, euskaratik euskararakoa. Berak ez du esango, eta esan dezadan nik: nola arraio daukate teleberrietarako albiste inoraezerakoak ematen? Baina seta guztietan setatiena, seta guztien seta, euskalgintza du Hasierrek. Uste dut, gainera, seta horrek ematen diela haizea gainerakoei, horrexek uxatzen dizkiola zalantza guztiak. Egunkaria Sortzen aritutakoek badakite zertaz ari naizen, egoitzaren atearekin batera memoriarena itxi ez badiete behintzat. Setaren setaz euskalgintzan bere estilo propioa la
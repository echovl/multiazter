Docutec Etxeko guztia enkantean Madrilgo emakume batek etxean duen guztia atera du enkantera, beste etxe batera joan behar delako. Lourdes Fernandezek, 45 urteko madrildarrak, ekimen bitxia jarri du Interneten. Emakumeak etxez aldatzeko asmoa dauka, eta, gauzak leku batetik bestera mugitu beharrean, etxeko altzariak Interneten jarri ditu enkantean: sukaldeko eta dekorazioko objektuak, arropa, etxetresna elektrikoak, etab. Izan ere, "bere bizitza berrian behar ez duen guztiaz" desegin nahi omen du. Hamalau aldiz aldatu da etxez emakumea, baina lehen aldia da Internet erabiltzen duela gauzak saltzeko. Fernandezek azaldu duenez, etxe-aldaketa saihesteko bidea bilatu du, "nahiz eta Espainian ez izan oso ohikoa". Emakumeak kontatu du jendeak beldur duela oraindik Internet bidez erosteko, askok eta askok ez baitute uste segurua denik.
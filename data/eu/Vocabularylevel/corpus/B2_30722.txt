Docutec Etxe bizi-bizia Etxeetarako teknologia gero eta aurreratuago dago: segurtasun-sistema, etxetresna elektrikoen kontrola, telebistadun hozkailua, lisatzeko robota, itsuentzako garbigailua... Siemens etxea sakelako telefonoek eta bestelako tresna txikien egin dute ezagun. Baina egiten du bestelakorik ere: bere azken eskaintzak gure etxebizitzetarako benetan interesgarriak dira. Batetik etxe osorako segurtasun sistema bat eskaintzen digu: server@home. Edozein tokitan egonda ere, gure etxea kontrolpean izango dugu. Gure etxetresna elektrikoei informazioa eskatzeko gai izango gara euren funtzionamendua kontrolatzeko ere bai. Sistema hau dinamiko moduan planteatu dute; hau da, kontrolatu nahi ditugun tresnen zerrenda aldatzeko aukera eskaintzen du. Funtzionamendua sinplea da, berriz: modulu nagusi bat dago eta honek PC edo sakelako telefonoak bidalitako seinaleak kudeatuko ditu. Eskaintzen den hurrengo produktua telebistadun hozkailua da. Hozkailu honen ezaugarri bitxien artean TFT monitorea da, telebista zein DVDa ikusteko aukera baitu. Horrez gain, beste edozein hozkailuk bezala, jakiak hotz ondo mantentzeko ahalmena du. Etorkizuneko etxean aurkituko dugun beste gailu bat lisatzeko robota izango da. Dressman izenpean aurkeztua izan da. Robot hau benetan da harrigarria: 90 segundotan alkandora bat lisatzeko gai da normalean beha diren bost minuturen aldean. Robotak ez du produktu kimikorik erabiltzen, ingurunea zaintzen du, eta erabiltzeko argibideak errazak dira: alkandora hartu sartu, eutsi, eta programa hautatu. Robotak huts egitea ezinezkoa dela diote sortzaileek. Siemens etxea ordea ez da "etxe azkarrak" egiten saiatzen den bakarra. Euskal Herrian FAGOR enpresak ere ahalegin berezia egiten du. FAGOR eta ONCE enpresak erabiltzaile itsu edota ikusmen urriko pertsonentzako garbigailu modelo berezi bat atera dute, besteak beste. Garbigailu hau erabiltzailearekin harremanetan jartzen dira, kontrolpean egoteko. Horrez gain, FAGORek Casa Barcelona deituriko proiektuan ere parte hartu du. Bertan FAGORek "sukalde modularra" proiektua aurkeztu zuen. Proiektu hau sukaldean "bihurtu" daitezkeen altzari batzuek osatzen dute. Etxeko edozein puntutan sukaldea muntatzeko gai izan nahi du, ura eta elektrizitatea zoru berezi batekin.
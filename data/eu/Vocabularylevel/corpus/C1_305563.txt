Docutec Ezustekoa ez izateko, egokiena testamentua egitea (2) Zenbat zatitan bana daiteke herentzia? ¿ Herentzia, lege bidez, hirutan banatzen da: "senipartea", "hobekuntza" eta "erabilera askeko herena". Seniparte hori da testamentua egin duenak erabaki ezinik utzi duen herena, bestelako asmorik bazuen ere, legez "derrigorrezko" deritzen herederoei eman behar baitzaie parte hori, non eta testamentugileak inor berariaz herentziarik gabe utzi nahi ez duen. Seniparte horren munta, herentzia jasotzen duten pertsonen kopuruaren arabera aldatzen da. Hobekuntza-herena seme-alaba edo ondorengoren baten zatia eransteko erabil daiteke; horren gainetik berariazko erabakirik hartu ezean, seniparteari gehitu behar zaio. Erabilera askeko herenak testamentugileak nahi duena egin dezake. ¿ Zergatik eta noiz egin behar da herentziaren banaketa? Baliteke, adibidez, testamentugileak, herederoak izendatu ez ezik, testamentuan bertan herederoen artean ondasunen banaketa ere adierazita utzi izana, horietako bakoitzari herentzia-kuotaren araberako partea izendaturik: zatikatze-testamentua deritzo horri. Horrelakoetan, ondasunen banaketari dagokion guztian, testamentugileak agindutakoa hitzez hitz bete beharko dute herederoek, derrigorrezko herederoen senipartearen kalterako ez den bitartean. Litekeena da, era berean, testamentugileak, bere enpresak aurrera segitzeko edo familiaren mesedetarako, ustiakuntza ekonomiko batek osorik eta zatitu gabe iraun dezan edo, era berean, kapital-elkarte baten edo multzo baten kontrola manten dadin nahi izatea. Horrelakoetan eskumen hau baliatu ahal izango du, gainerako interesatuei beren senipartea dirutan ordain dakien ebatziz. Herentzia ez da libreOndasunak nahi duenari uzteko aske ote da testamentugilea? Ez. Legez badago ondorengo, arbaso eta ezkontideari zerbait uzteko obligazioa (senipartea), kasuen arabera: horregatik deritze horiei "derrigorrezko heredero". Kontuan izan dezagun, dena dela, Espainia osoan arauak ez direla berdinak. Herrialde batzuetan berariazko erregimen historikoa ("Foru Zuzenbideak") dute indarrean: hauek, testamentu eta herentziei dagokien guztia modu berezi batez erregulatzen dute. Zenbat eman behar zaie derrigorrezko herederoei? ¿ Seme-alaba eta ondorengoei (iloba, birloba, etc.), herentziaren bi herenak. Herenetako bat seme-alaben artean zati berdinetan banatu behar da eta beste herena (hobekuntzakoa) berorien artean nahi erara banatu edo ondorengo bakar bati utz diezaioke testamentugileak. ¿ Hildakoak ez bazuen seme-alabarik, ezta ondorengorik ere, arbasoek (guraso, aitona-amonak, etc.), gurasoek lehen-lehenik heredatu dutela, seme-alaba eta gainerako ondorengoen herentzia-ondasunen erdia jasotzeko eskubidea dute, baldin eta herentzia jasotzen ez badute hildakoaren ezkontidearekin; honelakoetan, guraso edo arbasoen senipartea herentziaren herena izango da. ¿ Ezkontide alarguna bera ere hildakoaren derrigorrezko herederoetako bat da eta, halakotzat, hobekuntzako herenaren usufruktuaz balia daiteke, herentzia seme-alaba edo ondorengoren batekin jasotzen badu. Ondorengorik ez baina arbasorik balego, honek herentziaren erdiaren usufruktuaz baliatzeko eskubidea izango luke. Ez ondorengo, ez arbasorik ez izatekotan, bizirik dagoen ezkontideak herentziaren bi herenen usufruktua baliatzeko eskubidea izango du. Gurasoek seme-alabarik herentziarik gabe utz dezakete? Testamentugileak ezin diezaioke inori kendu herentziaren partea, gurari hutsez. Legean argi eta garbi zehazten dira herentziarik gabe uzteko arrazoiak; kausa horietatik kanpo ez dago inor herentziarik gabe uzterik. Hala eta guztiz, herentzia-erauzte hori gauzatzen bada kausarik adierazi gabe, kausa hori onetsi gabe edo legez adierazitakoez beste bat baldin bada, erabakia epaitegiek indargabe utzi ahal izango dute. 
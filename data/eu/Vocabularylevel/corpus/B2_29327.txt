Docutec Kirola egiteko gomendioak prestakuntza fisikoa zaindu, ondo jan edota kiroal egin aurretik behar bezala berotzeaz gain, aparteko garrantzia du higieneak, garbitasunak. Kirol jardueraren une garrantzitsuena kirola egiten dugun une horixe da, noski; baina, kirolari ematen diogun denborak ondorio txarrik izan ez dezan, ez dira bakarrik prestakuntza fisikoa, elikadura egokia edota kirola egin aurreko beroketa zaindu behar. Kirolariak beste txikikeria batzuei ere erreparatu behar die ariketa fisikoak ondorio txarrik izan ez ditzan, eta horien artean aparteko garrantzia du higieneak, garbitasunak. Kirol zelaia toki garrantzitsua da kirolariarentzat, baina baita aldagela eta dutxa ere. Zenbait lesio aurreikustea zaila da. Izugarri deserosoak izan daitezkeen oinetako onddoen prebentzioa, aldiz, ez da horren gauza konplikatua... 1 Jantzi egokiak erabili behar dira kirola egiteko, garbi-garbiak beti. Garrantzi berezia dute oinetakoek. 2 Kirola egiteko erabili diren arropa izerdituak erantzi egin behar dira kirol saioa amaitu ostean, oinetakoak barne. 3 Kirola egin ostean, dutxatu. Garbitzeko ez ezik, giharrak erlaxatzeko ere ona da. Ez erabili xaboi fuerterik eta ez gehiegi igurtzi larruazala. 4 Igerilekuan ibili bazara, garbitu ondo ilea ere, kloroa kentzeko. 5 Higienearekin zerikusi zuzena ez badu ere, aholku garrantzitsua da hau: dutxatzerakoan, ez alferrik galdu ura.  6 Aldagela eta dutxa kolektiboetan erabili beti txankletak. Uste baino ohikoagoak dira onddoek oinetan eragiten dituzten infekzioak. 7 Dutxatu ostean, lehortu ondo gorputza, batez ere oinak. Izan ere, oso gogoko dute hezetasuna onddoek. 8 Behar izanez gero, eman larruazala hidratatzen duen kremaren bat. 9 Garbitu ahalik eta azkarren kirola egiteko erabili duzun arropa. Zeuk ere egin dezakezu hori, ezta? 10 Aldagela eta dutxa kolektiboetan, zeure buruarekin ez ezik inguruarekin ere jokatu garbi. Ez zikindu, edota zikintzen duzuna garbitu.    
Docutec Txirrindulariak eta autozaleak Raimundo Lanasek hamabost bat urte daramatza bizikletan ibiltzen. Iruñean bizi da, eta bertatik bertara ibiltzeko, lanera joateko edo buelta bat emateko bizikleta erabiltzen du. Gainera, Iruñerriko Txirrindulari Elkarteko kidea da, eta, elkarteko kideekin batera, behin eta berriro aldarrikatzen du txirrindularien eskubideak errespetatzeko. Ertzaintzak eginiko azterketaren arabera, ibilgailuak martxan direnean gertatzen diren kolpeak dira istripuen sortzaile nagusiak. Aurrez aurreko kolpeak, albokoak, ibilgailu batek bestea atzetik jotzea... halakoetan, gainera, «txirrindularia beti galtzailea izaten da», ohartarazi du Ertzaintzak. Kolpeez gain, badira bestelako arrazoiak: txirrindulariak berak bizikletaren kontrola galtzea, eta horren ondorioz errepidetik irten eta erortzea, baita norbaitek harrapatzea ere. Mota honetako ezbeharren eragileen artean ohikoena gidariaren edota txirrindulariaren distrakzioa da. Izan ere, arreta galtze horrek istripuen erdia eragiten du. Modu berean, zirkulazio arauak ez errespetatzeak, errepidearen egoera txarrak eta eguraldi kaskarrak ere ezbeharrak gertatzeko arriskua areagotzen dute. Iruñerrian ez dago txirrindularientzako azpiegiturarik. Bizikleta lotzeko burdinazko barra batzuk kenduta, ezer ez», salatu zuen Raimundo Lanasek. «1986an bizikletan ibiltzeko bidea zegoen Pio XII.ean, baina arazoak ematen zituen. Ez zegoen ondo diseinatuta eta bihurgune ugari zeuzkan. Jende asko erortzen zen eta txirrindulari askok ez zuten erabiltzen. Orain horren aztarna txiki bat baino ez da gelditzen».   «Ez gaituzte kontuan hartzen», kexatu zen. «Nolanahi ere, autoek egiten duten akatsik larriena, guretzat arriskutsuena, hiriguneetan ezarrita dagoen abiadura muga ­50 km orduko­ ez errespetatzea da», erantsi zuen. «Badirudi muga hori auto eskoletan soilik errespetatzen dela. Gidariek jakin behar dute zenbateko onura dakarren abiadura errespetatzeak. Autoak erregai gutxiago kontsumitzen du, istripuak murrizten ditu, eta ingurumenari egiten zaion mesedea izugarria da. Zarata gutxiago, ke gutxiago, azken finean, kutsadura gutxiago», gogorarazi zuen. Eta gainera, arinago joatearren gidariek ez ei dute denbora aurrezten. Bada hirian txirrindulariek kontuan hartu beharreko beste ekintza arriskutsurik ere: autoek atea zabaltzea. «Auto gidariek ez dute begiratzen atea zabaldu baino lehen, eta txirrindulariok zein oinezkoek kolpe handiak har ditzakegu», esan zuen Raimundo Lanasek. Gogoan izan behar da, bestetik, autoak bigarren lerroan aparkatzean ere txirrindulariei arriskua sortzen ari direla . «Ezkerreko bidetik joatera behartzen gaituzte, eta hortik beti arinago joaten dira autoak», nabarmendu zuen. Lanek ere arrisku handia sortzen dute. «Gasa dela, telebista kablea dela, kale guztiak daude oztopoz beteta». Dirudienez, arrisku handiei egin behar diete aurre txirrindulariek bizikleta erabiltzen dutenean. Dena dela, abantailak ere badaude, eta Iruñerriko Txirrindulari Elkarteko kideentzat arriskuak baino inportanteagoak dira. «Segurtasunik ez izan arren, bizikleta erabiltzeak gomendagarri izaten segitzen du», iritzi zion. Osterantzean, auto gidariek txirrindulariei leporatzen diete berek ere ez dituztela seinale guztiak errespetatzen. «Baliteke batzuetan arau batzuk ez errespetatzea, baina gehienetan gure segurtasuna bermatzeko egiten dugu. Semaforo baten zain gelditzen bagara, berdea jartzen denean erdian gelditzen gara eta auto guztiak albo batetik eta bestetik pasatzen dira; gure bizia arriskuan ipintzen da. Gure larruan jartzen ikasi beharko lukete», ohartarazi zuen. Hala ere, «gure elkarteak ez du arauak urratzeko deia egiten. Errespetatu egin behar ditugu, baina arauak gure beharretara egokitu beharko lituzkete. Europako zenbait herritan, adibidez, semaforoak ez dira berdinak autoentzat eta txirrindularientzat. «Haientzat gorri dagoenean, txirrindulariontzat anbarrean», jakinarazi zuen. «Hemen guztioi arau berak ezarri nahi dizkigute, baina beti auto gidarien ikuspuntutik eta beren onurarako. Izan ere, hemen hiriak gero eta gehiago autoei bakarrik egokituta daude. Honek kalte gutxien egiten dugun gainerako erabiltzaileon segurtasuna murrizten du», kritikatu zuen. Eta espaloian doazenean ere, oinezkoen kexekin egiten dute topo. «Gertutik pasatzen garenean beldurtu egiten dira, baina egia esan, oinezkoei kalte egiten dietenen artean, bizikleta gutxienekoa da». Istripuen eragileak Ertzaintzak eginiko azterketaren arabera, ibilgailuak martxan direnean gertatzen diren kolpeak dira istripuen sortzaile nagusiak. Aurrez aurreko kolpeak, albokoak, ibilgailu batek bestea atzetik jotzea... halakoetan, gainera, «txirrindularia beti galtzailea izaten da», ohartarazi du Ertzaintzak. Kolpeez gain, badira bestelako arrazoiak: txirrindulariak berak bizikletaren kontrola galtzea, eta horren ondorioz errepidetik irten eta erortzea, baita norbaitek harrapatzea ere. Mota honetako ezbeharren eragileen artean ohikoena gidariaren edota txirrindulariaren distrakzioa da. Izan ere, arreta galtze horrek istripuen erdia eragiten du. Modu berean, zirkulazio arauak ez errespetatzeak, errepidearen egoera txarrak eta eguraldi kaskarrak ere ezbeharrak gertatzeko arriskua areagotzen dute.
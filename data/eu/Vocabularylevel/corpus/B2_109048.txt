Docutec Hizkuntzen ikaskuntza: Eurobarometroko datuak Eurobarometroak inkesta zabal egin zuen 2000ko abenduan Hizkuntzen Urte Europarra 2001 prestatzeko. Batasun Europarreko 15.900 hiritarrei galdetu zitzaien ea zein hizkuntzen ezagutza-maila zuten eta nolakoa zen hizkuntza berriak ikasteko jarrera. Aurreneko hizkuntza atzerritarraren ikaskuntzaGaldera askoren artean, hau egin zitzaien: aurreneko hizkuntza atzerritarra nola ikasi edo hobetu zuten. Eta erantzun anitza emateko aukera eskaini zitzaien. Erantzunak hauek izan ziren: bigarren mailako hezkuntzan (%59), atzerrian (%20), hemezortzi urte bitarteko lanbide-eskolan eta lehen mailako hezkuntzan (%17), bere kontura (%13) eta goi-mailako ikasketetan (%12). Hizkuntzak ikasteko erabilitako metodoakHizkuntza bat ikasteko metodoez ere galdetu zitzaien. Erarik zabalduena taldean irakaslearekin ikasten dena da (%46). Asko erabilia da metodo hori Suedian (%83) eta Danimarkan (%85), baita Herbehereetan (%69) eta Finlandian ere (%63). Portugesen %22k bakarrik erabili du metodo hori. 'Lagunartean bertakoren batekin solasean' aritzea da bigarren metodorik erabiliena. Erantzuleen %17ak aipatzen du era hori. Erresuma Batuko, Irlandako, Portugaleko, Frantziako eta Ekialdeko alemanen hamarretik batek bakarrik erabili du metodo hori; Eskandinavian, aldiz, oso arrunta da. Hirugarren metodoa, biztanleen %15ek probatua, 'hizkuntza hori mintzatzen den herrialdera sarritan bisita egitea da, edo denboraldi luzeak han ematea'. Daniarrek eta luxenburgotarrek joera hori erakusten dute (%33), baina Greziako, Irlandako eta Portugaleko biztanleen %20ak bakarrik erabili du. Aski gutxi dira teknologia berrien erabilera aipatzen dutenak. Telebista edo irrati bidezko ikaskuntza normala da Danimarkan (%37), Finlandian eta Suedian (%28), Luxenburgon (%38), Batasun Europarrean, berriz (%7). Eraginkor eta egokitzat jotzen diren metodoakGaldetu zitzaien, erabilitako hizkuntza-ikaskuntzarako metodoari buruz, ea eraginkortzat jotzen zuten ala ez. Nahiz eta europarrik gehienek metodo guztiak eraginkorrak direla uste duten, hiru metodo nabarmentzen dira denen artean 'ikasten ari diren hizkuntza mintzatzen den herrialdeetara sarritan egindako bisita egitea, edo egonaldi luzeak' (%94), 'bertako hiztunen batekin lagunartean solasean' (%92), eta 'klase partikularrak irakaslearekin' (%90). Hizkuntza taldean irakasle batekin ikasi dutenen kopurua %32koa da Erresuma Batuan. Eta Frantzian %28k uste du metodo hori ez dela eraginkorra. Portugaldarrak dira metodo horrekin gustuen sentitzen direnak (%92k eraginkortzat jotzen du). Irakasle batekin jasotako klase partikularren metodoa da gutxien estimatzen dena Belgikan (%18k ez dela 'eraginkorra' dio), eta Grezian hobetsiena (%92k 'eraginkorra' dela diote). Oro har, auto-ikaskuntzako metodo autonomoek oniritzi -tasa apalagoak adierazten dituzte, besteek baino. Liburuak erabili dituztenenen artean, %22k ez ditu eraginkortzat jotzen, Austrian %38k. Galdera egin zitzaienen artean %27a ez da gustura sentitzen kaseteak eta CDak erabilita (Frantzian %40). Bideoa eta Internet estimatuagoak dira. (Erantzunen %16ak eta %17ak 'ez eginkortzat' jotzen du oro har), nahiz eta sistema horiek erabili dituztenak askoz ere gutxiago izan. Erantzuleek modu jakinen bat erabilia izan edo ez izan, metodo zehatz bati buruz galdetu zitzaien, onena zein iruditzen zitzaien galdetuz. Onarpenik handiena izan zuten metodoak: - 'Taldean irakasle batekin':%30a. Grezian (%60), Suedian (%48), Danimarkan (%47). Baina,Italian : (%19). - 'Klase partikularrak irakasle batekin': %20a. Grezian (%39), Espainian (%34). Baina, Alemanian (%3). - 'Hizkuntza mintzatzen den herrialdeetara sarritan bisita egitea, edo egonaldi luzeak': %17a. Suedian (%31), Luxenburgon, Herbehereetan (%27). Baina, Grezian (%5). Oro har, gutxik esaten dute hizkuntza-metodo autonomoak eraginkorrak direla: bideoa (%4), Internet edo CD (%3). Hala ere, dezente gehiago dira kaseteak eta CDak ontzat hartzen dituztenak Irlandan, Austrian eta Finlandian, eta liburuak hobesten dituztenak Portugalen, Finlandian eta Erresuma Batuan. Irrati-telebista bidezko ikaskuntza-metodoen aldeko balorazioak jasotzen dituzte Belgikan, Herbehereetan eta Finlandian. Ikastaroen erabilgarritasuna Hamarretik lauk adierazten du bizi diren eremuan 'ona dela hizkuntza-ikastaroen erabilgarritasuna'. Balorerik altuenak Danimarkan eta Luxenburgon azaltzen dira (%73), eta Grezian (%68). Baina, Irlandan eta Portugalen erantzuten dutenen ia erdia ez dago ados adierazpen horrekin. Asko dira galdera horri erantzuna ematen ez dakiten britainiarrak (%44), ez, ordea, greziarrak (%9), eta luxenburgotarrak (%6). Hizkuntzak ikasteko motibazioa Hizkuntza ikastearen onuren pertzepzioa Hizkuntzak erabiltzen dituztenei galdetu zitzaien ea ados dauden beste hizkuntza bat ikastea onuragarria izango litzaiekeela esaten dutenekin. Talde honetako %55ak ez du uste onuragarria litzaiokeenik. Portzentajea %65aren ingurukoa da Austrian, Belgikan, Frantzian eta Alemanian. Ez daude ados onuragarria dela esaten dutenekin, greziarrak (%56), finlandiarrak %54), suediarrak (%50) eta britainiarrak (%49). Hizkuntza bat ikasteko gogoa Hizkuntza bat ikasteko astean zenbat ordu emateko prest zeuden galdetu zitzaienean, aukera ona izango balute eta merke samar diru aldetik, erantzunek, batez beste, zera diote: - %4a prest egongo litzateke astean 6 ordu baino gehiago emateko. Suedian, Herbehereetan eta Luxenburgon (%8). - %4k astean 5-6 ordu emango luke. Grezian (%13), eta Luxenburgon (%10)). - %16a prest egongo litzateke astean 3-4 ordu emateko. Luxenburgon (%33), eta Danimarkan (%29) - % 28a prest egongo litzateke astean 1-2 ordu emateko - %6a prest egongo litzateke astean ordu bat baino gutxiago emateko. Luxenburgon (%1). Heren bat (%34) ez litzateke prest egongo inolako denborarik hizkuntza bat ikastera emateko. Baina, luxenburgotarren %12a bakarrik da iritzi horretakoa eta suediarren %15a. Gai honi buruzko portzentajea %42koa da belgikarrentzat, 43koa frantsesentzat eta %50ekoa portugaldarrentzat. Erantzun zutenen 53a hizkuntza-zentro batera joango litzateke, hurbil balego. Horrela erantzun du %75ak Luxenburgon, eta %40 baino gehiagok Finlandian, Grezian eta Italian. Baina, %47ak ez lukeela egingo dio. Horrela uste du belgikarren %57ak, eta espainolen %58ak. Hizkuntza-ezagutzarik ez dutenen %31a ados dago, aukera izanez gero beste hizkuntza bat ikasiko luketela esaten dutenekin. Portzentajerik handienak: Grezian (%51) eta Finlandian (%48). Kategoria honetako erantzuleen %54ak ez lukeela hori egingo dio. Beste zenbait portzentaje: 65a Belgikan, Frantzian, Herbehereetan eta Alemanian. Pertsona hauen %39ak nahi luke beste hizkuntza batzuk ikasi. Hala ere, %49a ez da bere egoerarekin kexatzen. Suedian %64ak nahi luke hizkuntza gehiago jakin. Ikastearen aldeko beste zenbait portzentaje: Finlandian (%62), Grezian (%59), Danimarkan (%56), eta Erresuma Batuan (%56). Espainolen %69k ez du beste hizkuntza bat ikasi nahi. Motibaziorik ezaren faktoreak Oro har, erantzuleen artean hizkuntza atzerritar bat ez ikasteko agertu ziren arrazoiak dira: - ez dago behar bezala ikasteko astirik (%34) - ez dute behar adinako motibaziorik (%31) - garestiegia da (%25); hegoaldeko herrialdeetan hamarretik hiru pertsona baino gehiago motibaziorik gabe daude hizkuntza bat ikasteko: Portugalen (%36), Espainian (%31), Grezian (%30) eta Italian (%29). Finlandian, berriz, horren portzentajea %8koa da - uste dute ez dutela balio hizkuntzak ikasteko (%22) - ez dute behar adinako aukerarik jatorrizko hiztunekin erabiltzeko (%18). Hizkuntza atzerritarrik ezagutzen ez dutenean artean, ez ikasteko arrazoiak dira: - Ez dut behar adinako motibaziorik (%35) - ez dut balio hizkuntzak ikasteko (%30) - ez dut astirik behar bezala ikasteko (%27) - garestiegia da (%23); erantzunen %28a baino gehiago Portugalen, Grezian eta Espainian. Baina, portzentajea Finlandian %6koa da, eta Danimarkan %7koa. - ez dut behar adinako aukerarik jatorrizko hiztunekin erabiltzeko. Hizkuntzak ikasteko balizko arrazoi sustagarriak Galdetu zitzaien zein izan zitezkeen hizkuntza bat ikasteko edo hobetzeko arrazoiak. Funtsean, erantzunen arabera, ikasiko lukete: - hizkuntza-eskolak doan balira (%29) - ikasteagatik ordainduko balitzaie (%22) - lan-ordutegiaren ongi datorren ikastaroren bat aurkituko balute (%19) - hizkuntza hori mintzatzen den herrialderen batera joateko aukera balute (%15). - aurrerago atzerrira joateko perspektibak izango balituzte (%15) - ikaskuntzak laneko perspektibak hobetuko balitzaizkie (%14). Hizkuntza gehiago ikasteko arrazoiak Hizkuntzaren bat erabiltzen dutenei galdetu zitzaien ea hizkuntza bat ikasi ondoren beste bat ikasteko arrazoiei buruz. Motibaziorik nagusiena da oporretan atzerrian komunikatzeko (%47). Erantzun hori da nagusiena Alemanian (%59), Luxenburgon (%58) eta Herbehereetan (%57). Portugalen, aldiz, portzentajea %24koa da. Nor bere buruarekin pozik egotea da beste motibazio garrantzitsu bat hizkuntza atzerritarrak ikasteko orduan (%37). Batez ere, arrazoi hori nabarmentzen dute Luxenburgon (%59), Portugalen (%51) eta Italian (%41). Baina, Ekialdeko alemanen artean %7k bakarrik azaltzen du arrazoi hori hizkuntzak ikasteko. Europarren artean %26a prest egongo litzateke hizkuntza bat ikasteko, lantegian erabiltzeko aukera balute. Baina, gutxi gorabehera %15ek bakarrik azaltzen dute arrazoi hori Irlandan, Erresuma Batuan, Ekialdeko Alemanian eta Portugalen. Faktore garrantzitsua da Finlandian, %37a arrazoi horren alde azaldu baitzen Erantzun zutenen artean %24a prest egongo litzateke ikasteko, beste kulturetako jendea ulertzeagatik. Nabarmena da arrazoi hori Luxenburgon (%52), baina aski gutxik adierazi dute arrazoi hori Ekialdeko Alemanian eta Irlandan. Hizkuntzen ikaskuntzarako informazioa bilatzeko moduak Ikastaroei buruzko informazioa lortzeko gunerik erabilienak dira: - hurbilen dagoen helduen hezkuntzarako institutua: %32a. Alemanian (%62) eta Suedian (%60). Baina, Belgikan (%11) eta Portugalen (%11). - adiskideak: %19a. Baina, Irlandan (%9), Erresuma Batuan (%10) eta Portugalen (%13). - hizkuntza-eskola pribatu bat: %14a. Baina, Grezian (%45), Espainian (%28). Baina, Erresuma Batuan (%4) bakarrik. Belgikan (%5) eta Frantzian (%6). - Internet: %12a. Herbehereetan (%31), eta Danimarkan (%26), baina Grezian (%3). - eskolarik hurbilena: %11a. Grezian (%4) eta Frantzian (%5).
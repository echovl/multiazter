Docutec 2003 urteko horoskopoa Urte osoari dagokion horoskopoa. Testu laburrak. Urte berria iritsi da, eta gure kezkak betikoak dira: dirua, maitasuna, lana, osasuna... Hona hemen 2003ko horoskopo aurreikuspena. Aries martxoak 21- apirilak 20 Aurten lanez aldatzeko aukera izango duzu, izan ere, ez zaizkizu lan eskaintzak faltako. Maitasunari dagokionez, kezkatzen zaituen arazoa konpondu ahal izango duzu, baldin eta orekaz jokatzen baduzu. Erabili ezazu energia pasioa areagotzeko eta ez suari egur gehiago botatzeko. Buruko mina eta hipertentsioa izateko arriskua. Taurus apirilak 21- maiatza k 21 Ikaslea bazara, nota onak izango dituzu. Baliteke, gainera, atzerrira joateko bekaren bat lortzea. Lanari dagokionez, ez etsi, bigarren seihilabetekoan amestutakoa lortuko duzu eta. Ondo zaindu bikotekidea eta esaiozu zenbat maite duzun, bestela ez duzula maite pentsatuko baitu. Zaindu hezurrak. Gemini Maiatzak 22- ekainak 22 Zure bizitzako momentu berezi batean zaude, baina edozein gertakarik bakea hauts dezake. Larritasunaren eta alaitasunaren artean ibiliko zara aurtengo bigarren hiruhilekoan. Bazter ezazu behingoz ezkortasuna, eta ez zaitez ardura inguruan dituzun arazo guztiekin. Desadostasunak sor daitezke familian. Cancer Ekainak 23 uztailak 22 Erakargarritasun handia izango duzu beste sexukoentzat. Urrun zeuden lagunengana hurbilduko zara eta zure egoera hobetuko duen lana aurkituko duzu. Bikotekidea baduzu, zuen arteko komunikazioa hobetu egingo da. Ez baduzu, litekeena da urtea amaitu baino lehen bihotzeko azukre koskorra aurkitzea. Aldaketak etxean. Leo Uztailak 23 - abuztuak 23 Negozioak egiteko urte aproposa da zuretzat eta buruan dituzun proiektuek ez dute inolako oztoporik aurkituko. Dena dela, argi ibiltzea komeni zaizu, onegia zara eta. Ez gehiegikeriarik egin janariarekin eta alkoholarekin eta kirola egin ezazu, umore txarra lasaitzeko. Virgo Abuztuak 24 irailak 23 Gogoeta egiteko denbora behar duzu. Familiako auzi zaharrak berriro jarriko dira mahai gainean eta zure buruko osasuna kaltetuko dute. Proiektuek aurrera egitea nahi baduzu, utz ezazu alde batera harrotasuna. Bestalde, bihotza izoztuta duzula dirudi. Inguruan dituzunekin , harremana areagotzea komeni zaizu. Libra Irailak 24 - urriak 23 Maitasun kontuetan urak baretu egingo dira eta bake aro batean murgilduko zara. Ez iezazkiozu hegoak moztu sortzeko irrikari. I Lantokian ika-mika izan dezakezu zuk baino lanpostu hobea duen nor. baitekin. Adi osasunari, giltzurrunetan arazoak izan ditzakezu eta. Escorpius Urriak 24 -azaroak 22 Ez zaitez kezkatu diruarekin, 2003an egonkortasun ekonomikoa lortuko duzu eta. Azkenik, gurasoen etxetik hanka egiteko aukera izango duzu. Lantokian, ez ezazu esan pentsatu gabe burutik pasatzen zaizun guztia. Izan ere, lankideekin arazoak izan ditzakezu. Ez ahaztu okulistarengana joatea. Sagittarius Azaroak 23 abenduak 22 Zure ingurukoekin zenituen komunikazio arazoak amaituko dira. 2003. urtea oparoa izango da zuretzat. Maitasuna, lana, dirua... ez duzu kexatzeko aitzakiarik izango. Hori bai, urteko lehen hiruhilekoan batetik bestera ibiliko zarenez, estresatu egingo zara. Capricornus Abenduak 23 urtarrilak 20 Etxez aldatzeko garai aproposa. Sentitzen duzuna besteei min egin gabe esaten ikasi behar duzu. Lasaitu zaitez, eta horrela, lan arazo guztiak konpondu egingo dira. Ez erreparatu hainbeste iraganari, jarraitu aurrera zure proiektuekin. Maitasunean, ez duzu jeloskor egoteko inolako arrazoirik. Zaindu elikadura, batik bat udaberrian. Aquarius Urtarrilak 21 - otsailak 19 Lagun handiak egingo dituzu aurten. Lanari dagokionez, ahal dela etenaldi bat egitea komeni zaizu, zure burua zaintzeko patxada behar duzu eta. Maitasun kontuetan, uda honetan, lorez lore ibiliko zara eta sexuaz asko gozatuko duzu. Kontuz ibili diruarekin, izan ere, aparteko diru sarrerak izango dituzun arren, oparitxo gehiegi egiteko joera duzu. Piscis Otsailak 20 - martxoak 20 Arazoak izango dituzu zure bikotekidearekin. Baina, lasai, bidean aurkitutako oztopo guztien gainetik pasatuko zarete. Emakumea bazara, haurdun gera zaitezke. Lanpetu samar ibiliko zara urteko lehen seihilabetekoan. Beraz, kirola egitea komeni zaizu, estresak harrapa ez zaitzan
Docutec Pozik Hemen dena ondo. Nekatu samar, egia esan. Lana aurkitu dut.Telefonoz inkestak egiten ditut, eta etxera leher eginda iristen naiz. Niretzat nahikoa diru irabazten dut. Logela bat alokatu nuen; hirurehun euro hilero... Hemen dena ondo. Nekatu samar, egia esan. Lana aurkitu dut.Telefonoz inkestak egiten ditut, eta etxera leher eginda iristen naiz. Niretzat nahikoa diru irabazten dut, eta lasaiago nabil astero gurasoei deika ibili behar nuenean baino. Gainera, zertxobait aurrezteko ere iritsiko zait, badakizu nik gastu gutxi dudala. Etxera iritsitakoan porro bat erre eta telebistari begira egoten naiz. Horrela ez dut gehiegi pentsatzeko aukerarik izaten. Logela bat alokatu nuen; hirurehun euro hilero. Prezioak nola dauden ikusita, ez da hain garestia ere, hemen hiriburuan, badakizu. Zuri astakeria bat irudituko zaizu, arrazoi duzu, baina ni pozik nago. Sukaldea eta komuna etxean bizi diren beste lau kideekin banatzen dut. Jatorrak dira eta beraiekin ateratzen naiz asteburuetan. Orain dirua daukadanez, astean pare bat parranda egiteko iristen zait, eta nahi adina kubata edateko. Agian gehiegi mozkortzen gara, niri ez zait gehiegi inporta, baina hainbeste mozkortzen gara ezen ligatzea ezinezkoa izaten den, eta uste dut ondo egingo lidakeela bikotea izateak. Ikusten duzunez, pozik egoteko moduan nago oraingoz. Hala ere, badakizu, hau dena zinema zuzendari famatu egiten naizen arte da; gero nire gastuak handitu egingo dira, eta parrandez gain beste mila aisialdi alternatiba bururatzen zaizkit, oso garestiak...
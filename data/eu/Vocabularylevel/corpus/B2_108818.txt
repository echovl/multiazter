Docutec Irtenbide berriak Letretako Ikasketak aukeratu dituztenentzat Internetek eta enpresaburuen pentsaera-aldaketak mirari bat sortu dute gaurko munduan: 'Letretakoek' etorkizun ona dute lantegien alorrean. Teknologia modernoek eta negozio-alorreko arduradunek ezagutza globalen estimazio handiagoa erakusten baitute, aukera hobeak dituzte letretako karrera egin dutenek. Orain dela gutxi arte, etorkizun ilun samarra zuten lizentziatu horiek, ez baitzuten lanerako aukera handiegirik izaten. Irakaskuntza, administrazioa eta langabezia ziren askotan horien irtenbide bakarra. Baina, gauzak aldatzen hasiak dira, Internet azaldu zenetik. Horrekin batera, enpresaburuak konturatzen hasiak dira gizarte-gaietako lizentziatuek balio handiko ezagutzak eskaintzen dituztela enpresen alorrean. Aukerak sarean Internet eduki berrien bila dabil nabigatzaileak erakartzeko. Ez da aski itxura aldetik diseinu ikusgarria aurkeztea. Internetek aurrera egingo badu, ez da nahikoa teknologia hutsa aplikatzea, baizik eta probetxu praktikoa ere eskaintzea. Eta letretako lizentziatuek zer esan handia dute web orriak hornitzeko garaian. Horrek ez du esan nahi, ordea, psikologia edo historia egin dutenek unibertsitatetik atera bezain laster lana aurkituko dutenik, baina bai, prestatuta daudela zenbait lantegitan behar diren lanpostu batzuetan lanaren alor batzuk lantzeko eta hobetzeko. Hori dela eta, letretako lizentziatu asko enpresa-teknikei buruzko master-ikastaroetan matrikulatzen dira. Gainera, sarritan enpresetan antolatzen dituzte horrelako ikasketak, eta lizentziatu horiek enpresen beharretarako trebatzen dituzte eta egokitzen. Lana lortzeko itxaropenak bultzatzen ditu unibertsitario horiek master horiei adorez heltzera. Horrezaz gain, izan ezazu kontuan, zenbait hizkuntzaren jabe baldin bazara, norbait azalduko zaizula lana eskaintzen, eta ez duzula arazo berezirik izango. Ikasketen irtenbideak: betikoak eta berriak Unibertsitatean lortutako ikasketak lanbide jakin batzuekin lotuta daude: ú Zuzenbidea: Abokatua, epailea, erregistratzailea, teknologia berrietako araudian eta datuen babesean aditua. ú Filologia:Itzultzailea, irakaslea, zuzentzailea, enpresetako aholkulari linguistikoa. Lantegietan erabiltzen diren dokumentuen berezitasunek eta horien kopuru handiak horrelako teknikariak eskatzen dituzte. ú Filosofia eta Historia: Irakaslea. Lizentziatu horiek oso irtenbide ona dute beste ikasketak tekniko batzuekin osatuta. Filosofia jakitea oso ongi dator beste titulazio teknikoagoak osatzeko. ú Geografia: Irakaslea, topografoa, aholkularia lurralde-ikerketetan. Funtsezkoak dira merkatu-ikerketak burutzeko edo azpiegituren inpaktuak neurtzeko. ú Artearen historia: Irakaslea, ondare kulturalaren kudeatzailea. Alor honek egundoko garrantzia du egun gure artean. Fundazio pribatu eta publiko asko hasiak dira gai horretaz arduratzen. ú Kazetaritza: Erredaktore egunkarietan eta Interneten. Kazetari batzuk prentsa-bulegoetan aritzen dira edozein arlotako enpresen informazioa kudeatzen. ú Psikologia: Psikologoa, enpresa-psikologoa, giza baliabideak, enpresetako aldaketak egiteko aholkulariak, marketing-sailak_ ú Soziologia: Izar distiratsuenetako bat da gaur egun Soziologia. Langileen jokaera ezagutzea garrantzizkoa da edozein enpresetako arduradunarentzat. Zuzenketa-orria 1. Azterketa hori gaindituko baduzu, asko ikasi beharko duzu 2. Zure laguna etorriko bada, tokia egingo diogu etxean 3. Diru gehiago irabaziko badu, lan gehiago egin beharko du 4. Euskara ikasiko badu, ez da nahikoa euskaltegira noizbehinka joatea
Docutec OPUS LIRICA: Ainhoa Garmendia sopranoaren egitasmo berria Eszenatoki onenetan eta zuzendari ospetsuenekin aritutakoa da Ainhoa Garmendia. Eta geldi egotekoa ez denez, proiektu berri bat du esku artean, liluragarria: Opus Lírica. Izen hori du sortu berri duen taldeak eta aurten bi emanaldi eskainiko ditu, obra bat: Gaetano Donizettiren L'Elisir d'amore. Beste bi lan izango dira 2015ean eta beste hiru 2016an. Hutsik egin gabe, esan daiteke Ainhoa Garmendia dela gaur egungo sopranorik onenetakoa. Ordiziarrak ez zeukan zalantzarik, lirikaren alde egingo zuen apustu, eta beraz, jaioterriko Oroith abesbatzaren eta Donostiako Orfeoiaren eskutik abesteko teknika hobetu zuen, eta handik Madrilera jo zuen, goi-mailako Kantu Eskolara (Manuel Cid), eta handik Vienako Universität für Musik und darstellende Kunst eskolara (Helena Lazarska). Atzerrian, atzerrian bakarrik ez, sariak lortutakoa da ordiziarra. Eta Le CNIPAL, Centre National d'Artistes Lyriques, eskolako partaide izana Marsellan. Orain Leipzig hirian (Alemania) bizi da. Izan ere, Leipzig Operako solista izan zen 2001-2009 urte-tartean.   Eszenatoki onenetan eta zuzendari ospetsuenekin aritutakoa da Ainhoa Garmendia. Eta geldi egotekoa ez denez, proiektu berri bat du esku artean, liluragarria: Opus Lírica. Izen hori du sortu berri duen taldeak eta aurten bi emanaldi eskainiko ditu, obra bat: Gaetano Donizettiren L’Elisir d’amore. Beste bi lan izango dira 2015ean eta beste hiru 2016an.   Kalitatea prezio onean   Opus Líricak Donostian du egoitza, eta opera-denboraldia sortu eta egonkortu egin nahi du, Donostian bertan. Bi irizpide nagusi izango ditu: obrak kalitatezkoak izatea, eta sarrerak prezio onean eskaintzea. Esan bezala, Donizettiren opera entzungo da aurten Donostian, Ainhoa Garmendia solista dela. Opus Líricak, besteak beste, alboan izango ditu Aragoiko Miguel Fleta opera-taldea, Carlos Chausson baxu aragoarra, Gustavo di Gennaro tenore argentinarra eta Ruth Iniesta soprano zaragozarra. Andrea Albertin izango dute musika-zuzendari, eta eszenatokiaren ardura Giulio Ciabattik hartu du. Opera honi 50eko hamarkadako giroa eman diote, giro amerikarra. Donizettiren obra ezagutzen dute lehendik ere donostiarrek. 1991n taularatu zuten Donostiako Orfeoiari esker, Musika Hamabostaldian. “Gure ibilbidea opera honekin hasi nahi izan dugu, ikus-entzuleek atsegin dutelako, eta oso dibertigarria delako” esan du sopranoak.   Egutegia NON DATA ORDUA Kursaal (Donostia) 2014.04.19 (larunbata) 20:00 Kursaal (Donostia) 2014.04.21 (astelehena) 18:00   Sarrerak salgai:www.opus-lirica.com eta Kutxabank-en   NON DATA Teatro Principal (Zaragoza) 2014.04.29 (asteartea) 2014.05.01 (osteguna)      
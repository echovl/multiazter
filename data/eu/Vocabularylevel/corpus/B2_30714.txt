Docutec Herentziak eta sexua Saudi Arabian Transexual saudiarabiar baten senideek salaketa jarri diote, sexuz aldatu zuelako gizon moduan milioi askoko herentzia jaso ondoren. Islamaren arabera, emakume moduan erdia jasotzeko eskubidea baino ez dauka. Transexual saudiarabiar baten senideek salaketa jarri diote, sexuz aldatu zuelako gizon moduan milioi askoko herentzia jaso ondoren. Islamaren arabera, emakume moduan erdia jasotzeko eskubidea baino ez dauka. Arab News egunkariak dioenez, familiak transexualak gizona zenean eskuratu zuen dirutzaren erdia eskatu dio. Bere aitaren herentzia eskuratu arte itxaron zuen transexualak, eta handik gutxira sexu aldaketa egin zuen. Beraz, senideek justiziari iruzurra egin ziola uste dute. Sharia edo lege islamikoa herrialde arabiar eta musulman gehienetan lege-iturri nagusia da. Shariak argi uzten du emakume batek gizon batek jasotzen duen herentziaren erdia eskuratzeko eskubidea duela. Gizonak etxeko gastu guztien ardura hartu behar duela esanez arrazoitzen du banaketa hori Koranak. Sexu aldaketa kasu gutxi daude Pertsiako Golkoko erregetza aberats eta kontserbadoreetan, baina dauden gutxiek konponketa zaila duten arazo sozial eta legalak sortu dituzte. Eskualde horretako herrietan homosexualitateari buruzko morala oso zorrotza da, eta kartzelarekin edo zigorrak emanez zigortzen dute. Are zorrotzagoa da sexu aldaketari buruzko iritzia Saudi Arabian.
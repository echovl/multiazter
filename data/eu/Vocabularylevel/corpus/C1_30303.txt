Docutec Beste hondamendi bat Mediterraneoan Mediterraneoan, ostera ere, nazioarteko hitzarmenei muzin eginez, hondamendi ekologiko eta beste enpresa arduragabekeria bat gertatu da. Irailaren 6an, joan den astelehenean, Beste hondamendi bat Mediterraneoan Mediterraneoan, ostera ere, nazioarteko hitzarmenei muzin eginez, hondamendi ekologiko eta beste enpresa arduragabekeria bat gertatu da. Irailaren 6an, joan den astelehenean, ¿MV Ulla' ontzia Iskenderum Turkiako portuko uretan hondoratu zen, Turkiako hego-ekialdean. 1999ko abenduaren 9an Avilesetik (Asturias) irten zen Asturiasko hiru zentral termikoko (Lada, Soto de Ribera eta Narcea) 2.200 tona errauts toxikorekin; ordutik hona bost urte igaro dira. Merkantzia ontzia Lafarge-Asland zimentu konpainiak kontratatu zuen hondakinak Aljeriako porturaino garraia zitezen. Behin hara iritsita, errautsak Dragados y Construcciones enpresak erabiliko zituen presagain bat eraikitzen erabilitako zimentuaren osagarri gisa. Baina konpainiak esan zuen ez zegoela egoera onean, eta ez zuen karga onartu. Gaizki biltegiratu zuten, eta horren ondorioz, errautsak busti egin ziren. Aljerian baztertu ostean, merkantzia ontzia noraezean ibili zen Mediterraneoan zehar, eta 2000. urteko otsailean, Iskenderungo turkiar portuan lehorreratu zen. Ontzia ainguratuta egon zen hondoratu arte, 40 metroko sakontasunean. ¿MV Ulla' ontzi txatarra zen eta 1998an, hainbat portutako agintariek, bost hilabeteko epean, hiru aldiz geldiarazi zuten ontzia. 1969an Bulgarian eraiki zuten, eta Turkiako tripulazioarekin, Santa Lucía, San Vicente y Granadinas Karibeko Estatuko komenentziako banderarekin nabigatzen zuen. Itsas Segurtasunaren Europako Agentziak banderen zerrenda beltzean du sartuta eta arrisku handikotzat jotzen dute. Azken lau urtetan, 95 metro luze den eta 14 metroko zabalera duen ontziak eztabaida ugari piztu ditu Espainia eta Turkia artean. Eta justu, Espainia eta Turkia akordio diplomatikora iritsi zirenean hondoratu zen ontzia. Brasileako hitzarmena betetzeko -hondakin arriskutsuen mugaz gaindiko garraioak eskatzen duen moduan- eta hondakinen karga Espainiara itzultzeko enpresa oso erasanda zegoen. Ez dugu ahaztu behar 2000. urtean, ontzia Espainiara iritsi zenean, kanporatua izan zela eta bahitura ezarri ziotela. "MV Ulla' ontzia Turkian hondoratu izanak ostera ere agerian utzi ditu itsas segurtasunaren baldintzak ez direla hoberenak, eta batez ere, karga jakin batzuk oso arriskutsuak dira, eta hala eta guztiz ere, mundu osora garraiatzen dira eta hondakinen nazioarteko merkataritza jartzen dute mahai gainean, ia beti garatutako herrialdeetan dute jatorria eta herrialde txiroetan, berriz, helmuga. Finean, gertaeraren ondorioz, zentral termikoetatik datozen hondakin solidoen trataera zuzenari buruzko eztabaidaren aurrean gaude. 1.000 MW-eko potentzia duen eta urtean 6.600 orduz martxan dabilen zentral termikoak 69.000 tona zabor eta 383.000 tona errauts hegalari sortzen ditu. Partikulentzako iragazkiak edukiz gero, horien artetik, 377.000 atzematen dituzte. Horren guztiaren ondorioz, zentral termikoak urtean milioi erdi tona hondakin solido sortzen ditu. Gainera, zentralak urtean, merkurio tona bat sor dezake, eta gehiena atmosferara doa; eta ez dugu ahaztu behar errautsetan geratzen den 127 tona kromo inguru. Zentral termikoetan erabilitako harrikatzak eta antrazitak sortutako erregai hondakinek kromo 6 dute: minbizia sortzen duen metal pisutsua. Hori dela eta, kargako 2.200 tonen artetik, 3.800 kilo inguru (%0,17) kromo 6 materialarenak izango lirateke, hori bai, kromo 6a uretan erraz disolbatzen da. Materialak isuria bota den lekutik 65 metroko erradioan eragin dezake, eta eguneroko bizitzarako konponezinak diren kalteak eragiten ditu. Europako Batasunean, ikatzezko zentral termikoko errauts hegalariak hondakin ez arriskutsutzat jotzen dira, hala ere, esportatu nahi dituenak baimena beharko du. Europako legediak zentral termikoen gain utzi du hondakinen karakterizazioa. Orain arte, hondakin horiek toxiko eta arriskutsutzat jotzeko saiakerak porrot egin du.
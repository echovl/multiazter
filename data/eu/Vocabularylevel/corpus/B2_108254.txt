Docutec Katarroa Udazkenarekin batera etortzen den gaixotasun honi buruzko datuak jakin nahi badituzu, testua irakurri. Infekzio birikorik arrunt eta ohikoena da katarroa. Gaixotasun arina da berez, eta egun gutxi batzuetan, botikarekin edo botikarik gabe, sendatzen da. Hala ere, batzuetan gauzak okertu egiten dira, eta infekzioak eztarria, belarriak edo bronkioak harrapatzen ditu. Eragilea ez da birus bakar bat izaten, asko baizik. Eta, horregatik, ezin da txerto bakar batekin birus guztiei eraginkortasunez aurre egin. Birusa gorputzean sartzen denean, muki-mintzari, eztarriari eta arnasbideei erasaten die. Kutsatzeari dagokionez, doministiku edo eztula egitean botatzen diren tantatxoen bidez pasatzen da katarroa pertsona batetik bestera, baita behatz kutsatuekin ukituz ere. Sintomak Eztarriko mina Sudur-kongestioa Sudur-sekrezioak; hasieran asko eta argiak izaten dira, gero gutxi eta lodiak. Eztula eta doministikua Buruko mina. Prebentzioa Eskuak sarritan garbitu Paperezko mukizapiak, erabili ondoren, bota. Birusa zabal dezaketen gauzak garbitu: telefonoa, aurikularrak... Ur asko edan, sekrezioak errazteko. Sudurzuloa suero fisiologikoarekin garbitu. Bat-bateko hozberoaren aldaketak saihestu. Tratamendua Ez dago katarroarentzako txertorik, ezta infekzioak sendatzeko botikarik, sintomak soilik tratatzen dira. Badaude katarroaren aurkako gauzak sintomarik gehienei aurre egiteko. Komeni da bakoitzak kasu bakoitzean botikariari galdetzea. Gorputz- ondoez eta oinazeen aurka, analgesiko arinak erabiltzen dira, adibidez aspirina edo parazetamola. Eztula egitea ona da, sekrezioak botatzeko gorputzak duen modu fisiologikoa baita. Dena dela, lorik egin ezin bada, edo ondoez handia eragiten badu, arintzea badago antihistaminikoen bidez. Ona izan liteke sekrezioak ateratzen lagunduko duen botikaren bat hartzea. Etxean mugitu gabe egotea ezin hobea da sendatzeko eta besteak ez kutsatzeko. Sendabide alternatiboak Fitoterapia: Jengibre-infusioak edan, edo eukalituaren edo mendaren lurrunak arnastu. Belar bedeinkatuaren infusioa kongestioaren aurka erabiltzen da, eta intsusa -ura katarroa sendatzeko LURRINTERAPIA: Bularrean eta buruan masajeak egin tearen edo limoiondoaren olioarekin. Izpiliku -olioa bainu-uretan nahasteak, edo eukalitu eta mentol-lurrunak hartzeak, asko arintzen du muki-mintzak arintzen. ELIKATERAPIA: C bitamina gehiago hartu. Katarroak irauten duen bitartean, fruta-zuku egin berria edan. Betiko erremedioak Oso ona da limoi-zuku beroa eztiarekin nahastuta infekzioari aurre egiteko; ura eta gatzarekin, edo ura eta bikarbonatoarekin, eztarrian gargarak egiteak asko laguntzen dute ondoeza arintzen; eta hegazti -salda gomendagarria da kongestioak libratzeko. Aholkua Katarroak birusek eragindakoak direnez, antibiotikoak ez dira eraginkorrak ondoeza sendatzeko, horiek bakteriak soilik hiltzen baitituzte. Beraz, ez antibiotikorik erabili, sendagileak agintzen ez dizuten bitartean.
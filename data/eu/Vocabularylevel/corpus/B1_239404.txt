Docutec Amonak kanabisa hartzen du Emakumeak liburu bat idatzi du "Amonak kanabisa hartzen du" izenburuarekin eta Britainia Handiko Legebiltzarrean aurkezteko asmoa du "Kanabisa legeztatzeko batasuna" alderdiaren baitan. Zigorra jarri diote amona bati, kanabisa erabiltzeagatik lagunei ematen zien pasteltxoetan   Patricia Tabramek "Amonak kanabisa hartzen du" izeneko liburua idatzi du eta "Kanabisa legeztatzeko batasuna" izeneko hautagaitzan aurkeztuko da Britainia Handiko legebiltzarrean.   66 urteko amona britainiar batek kartzela zigorra saihestu, baina 1.095 euroko zigorra ordaindu beharko du, bere lagunei kanabisarekin egindako pasteltxoak banatzeagatik. Humshaudheko (Northumberland) bizilagun Patricia Tabram duela urtebete hasi zen kanabisa probatzen eta pastelgintzan erabiltzen. Mina kentzen ziola ikusi, eta bere lagunei ere droga hori probatzeko esan zien. Bere lagunek ere (75 urte ingurukoak) kanabisez egindako pasteltxoak jaten hasi eta min gutxiago zutela ikusi omen zuten. Dena dela, baten batek kanabis usaina antzeman zuen Tabram bizi zen bungalowean eta salaketa jarri zuen bere kontra. Poliziak hainbat landare, droga poltsatxo eta bezeroen izen-abizen zerrenda nahiz kontabilitate koadernoa atzeman zituen Tabramen etxean. Osasun helburuekin erabiltzen zuela azaldu zion amonak epaileari, baina horrek, kartzela zigorra hasieran, eta, diru-zigorra azkenean, jarri zion. Emakumeak liburu bat idatzi du "Amonak kanabisa hartzen du" izenburuarekin eta Britainia Handiko Legebiltzarrean aurkezteko asmoa du "Kanabisa legeztatzeko batasuna" alderdiaren baitan.
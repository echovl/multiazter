Docutec Arrautza tatuatuak Arrautzak azalean kodea tatuatuta dutela saldu behar dira, Europako araudiaren arabera. Dokumentu honetan, arrautzen kodea ulertzeko informazioa eskuratukod ugu. Kutxetan edo soltean saltzen dituzten arrautzak azalean kodea tatuatuta dutela saldu behar dira, Europako araudiaren arabera. Aurtengo urtarrilean jarri zuten indarrean, eta kodearen bitartez jakin daiteke oiloak zelan hazi dituzten eta non, jatorrizko herrialdea eta oilategia zeintzuk diren. Preziatua da, duda barik, arrautza. Era askotara jan daiteke. Gainera, onuragarria dela esan dute sarri adituek. Hiru atal ditu arrautzak: zuringoa, gorringoa eta azala. Zuringoa arrautza osoaren %57 inguru da, eta urak eta proteinek osatzen dute. Gorringoa eduki osoaren %31 inguru da, eta, batez ere, proteinaz eta gantzez osatuta dago. Arrautzaren kaloriak 150 inguru dira, jangarri diren 100 gramoko. Neurrian janez gero, arrautzak jatea gomendagarria da, gaztetxo zein nagusientzat. Arrautzaren azalean kodea tatuatzeak jatekoaren kalitatea bermatzea du helburu, kontsumitzaileari informazioa eta konfiantza ematea. Arrautzen kodea ulertzeko Kodea: 3ES4805224      - Lehen zenbakiak oiloak nola bizi diren adierazten du.  3: kaioletan 2: lurrean 1: basokoak 0: ekologikoak - Hizkiek nongoak diren adierazten dute: ES: Espainia.    - Hurrengo bi zenbakiek zein lurraldetakoak diren: EAEn: 01: Araba 20: Gipuzkoa 48: Bizkaia  - Hurrengo zenbakiek oilategia identifikatzen dute.
Docutec Legezko hainbat betekizun Ezinduek hirian ibiltzeko dituzten arazoak bideratzeko, Jaurlaritzak ezarri dituen araudiak azaltzen dira. Hiru sailetan banatuta: hiri ingurunea, komunikazioa eta eraikinak. Arauak modu eskematikoan deskribatzen dira. Hiri ingurunea ·  Espaloiak. 1,5 metroko gutxienezko zabalera izango dute. Eta zintarrien gehieneko altuera 12 cm—koa izango da. ·  Zoladurak. Eskailera, arrapala, lur azpiko pasagune, metroko sarbide eta abarren kasuan, desnibelak, sakonuneak eta kota aldaketak seinaleztatzeko, metroko edo gehiagoko zabalera izango duten marrak ipiniko dira; horietan, zoladurak ehundura eta kolorazio desberdina izango du. ·  Eskailerak. Gutxieneko zabalera librea 2 m—koa izango da. Bi alboetarako eskubanda bikoitz batez hornituko dira, eta eskaileraren zabalera 2,40 m—tik gorakoa bada, bitarteko esku—bandak jarriko dira. ·  Aparkalekuak. Eraikuntzarik gabeko bide edo espazioetan, 40 plazako gutxienez bat egongo da erreserbatuta mugikortasun urria duten pertsonak garraiatzen dituzten ibilgailuentzat. Hurbil egongo dira oinezkoentzako ibilbideetatik eta eraikin publikoetako sarbideetatik. ·  Edukiontzi, paperontzi, gutunontzi eta  antzerakoen ahoak. 90 cm—ko altueran jarriko dira, hurbiltzea edo erabiltzea zaildu dezaketen oztopo edo ertzik gabe. ·  Bankuak. 40 cm—tik 50era bitarteko altueran izango dute eserlekua, eta bizkarraldea eta beso euskarriak izango dituzte eserlekutik 20—25 cm—ko altueran. ·  Mostradoreak eta leihatilak. 1,10 m—ko altueran egongo dira, gehienez ere. .   Makina saltzaileak. Erabilera argibideak dituzten makina saltzaileek braille sistema izango dute (aparkaleku tiketak saltzen dituzten makinen kasuan izan ezik). Komunikazioa ·  Seinaleztapen bisuala. Errotuluaren, piktogramaren, kartelaren edo antzeko adierazleen gainean, altuerliebean inprimatutako testua kokatuko da. Horren azpian, braille sisteman jarriko da testu berbera. ·  Gainazaletan erantsitako adierazleak. Begien mailan izango dira, ukituko dituen pertsona 5 cm—ko gehieneko distantziara kokatzeko moduan izanik. ·  Erliebedun planoak. Dimentsio handiko eraikin eta espazio publikoetan jarriko dira, ateondo nagusian, sarbide atetik ahalik eta hurbilen, ikusmen arazoak dituzten pertsonen orientazioa errazteko. ·  Norabideko marra—gida. Dimentsio handiko eraikinetan (hala nola erakusketa eta kongresu aretoetan, aireportuetan eta tren geltokietan) erabiliko da. Sarbide eremuan hasi eta interes eremuetaraino (informazio puntua, igogailua, eskailerak, takilak...) jarraitu behar dute. ·  Soinuzko seinaleztapena. Azalera handietan eta jende asko biltzen den eremuetan, soinu bidez sortzen den informazioa idatziz ere eskaini beharko da panelen edo beste sistema batzuen bidez. ·  Soinuzko semaforoak. Ikusmen arazoak dituen pertsonari noiz gurutza dezakeen ohartaraziko diote, betiere tonu atseginen bidez. .   Oinarrizko argiztapen baldintzak. Gomendatutako azalera—erreflektantzia portzentajeak ondokoak dira: sabaietan %80, hormetan %50 eta zoruetan %30. Eraikinak ·  Kanpoko sarbide ateak. Atearen orriek hartuko ez duten espazio libre horizontal bat egongo da atearen bi aldeetan, 1,8o metro diametroko oztoporik gabeko zirkulua egitea ahalbidetuko duena. ·  Larrialdi irteerak. Ateek barra bikoitzeko irekierak izango dituzte. Goikoa, lurraren mailatik 0,90 m—ra egongo da, eta behekoa, 0,20 m—ra. Presioz eragingo dira. ·  Irekiera eta itxiera eragiteko sistemak. 0,90 m—tik 1,20ra bitarteko altueran kokatuko dira. Atezain automatikoak bideoa eraman beharko du. ·  Kisketak eta eskulekuak. Forma ergonomiko eta leunekin diseinatuko dira. 'Pomo' motakoak debekatuta egongo dira. ·  Ateondoak. Etxebizitzetakoak forma errektangeluarrekin diseinatuko dira, pilare edo zutabeak saihestuta, eta, oro har, 1,50 m—ko diametroko zirkulu bat egiteko moduko dimentsioekin. ·  Korridoreak. Eraikinetako korridore nagusietan gutxieneko igarotze—zabalera librea 1,80 m—koa izango da. ·  Leihoak. Leihoen mekanismo guztiak eta itxigailuak 0,80 m—tik 1,10era bitarteko altueran kokatuko dira. .   Igogailuaren ateak. Automatikoak eta desplazamendu horizontalekoak izango dira, eta presarik gabe sartu eta irteteko denbora emango dute. Zabalik, igarotze—zabalera librea 90 cm—koa izango da.
Docutec Pirinioetan barrena Hirurogeigarren hamarkadan hasi ziren mendiîibilbideak Pirinioetako gailur garrantzitsuetara iristen, Ibañetara kasu. Mendizaletasunak beste jite bat hartu zuen horrela, eta urteen poderioz, turismoa eta mendiîkirola aldatu egin ditu mendia ulertzeko era horrek. Garai batean mendiko bideak iparretik zetozen Pirinioetara. Baina, garai bateko bidexka eta bide zaharrak berreskuratu egin ziren. Izan ere, erromesek, saltzaileek, ejertzito indartsuek baliatutako bideak mendizaleen oinazpiak ezagutzen hasiko baitziren. Eta era horretan, senderismoari,  mendizaletasunari esker, bide horien inguruan dagoen ondarea haizeberritzen ari zen. Kirola, kultura, ondarearen zaintza, hiru alderdi horiek behintzat, mendizaletasunak bere baitan dauzkala ezin ahaztuko dugu. Pirinioak mendilerro zabala da, eta mendikatea bakarra izan arren, herri ezberdin ugari dago, elkarren antzik ez duten toki asko du, eta  mendizaletasuna oso jardunbide interesgarria da aniztasun hori ezagutzeko. Senderismoaren helbururik behinena herriak eta haranak batzea da, kaminoen, abelbideen eta galtzaden bidez uztartzea, lurraldeak ezagutu ahal izateko bideari lotutako betiko ondasun horiei eustea, eta ahal bada, indarberritzea. Gizakiak berezkoa du oinez ibiltzea, eta horrenbestez, bidaiatzeko eta jakinîmina asetzeko modu naturala da. Horrez gain, paseoak, mendiîbuelta batek, on egiten dio gorputzari, eta psikeari ere bai. Arnasa hobeto hartu, ariketa fisikoak egin, gauzak ikasi, ondo pasa. horiek guztiak egiten ditu mendizale ibiltariak, eta esan liteke 'egun bakarreko ibilaldia astebete osasuntsua' esaldiak dioena betetzen dela. Alpeetan hasten da bideaJendea betidanik ibili da mendian, baina senderismoa, berez, Europa erdialdean hasi zen, orain 50 urte pasatxo. Epizentroa Alpeetan zegoen, eta ehunka ibilbidek uztartu dituzte haranak, herriak eta herrialdeak. Kontinente osoan milaka eta milaka kilometro daude senderismorako seinalez beteta. Frantziak baditu 152.000 km. Belgikak, bere txikian, 35.000 km. baditu, eta espainiar estatua 20.000 km. azpitik dabil. Pirinioetako gailurretan hasten ziren ibilbideak 70eko hamarkadan hasi ziren taxutzen. Mendeîlaurden pasako lana izan dute europarrek bideak seinalatzeko, eta Europako lau ibilbide nagusiak osatu samartuak daude: GR E.3 (Santio bidea edo Done Jakue), E.4 (Atenasî Gibraltarreko Itsastartea), E.7 (KrimeaîLisboa) eta E.9 (San PetesburgoîFinisterre). GR motako mendiîibilaldiakGR hizkiak ezagunak dira mendizaleentzat, eta Grande Randonnée esan nahi du frantsesez, Gran Recorrido gaztelaniaz. 20 urte pasatxo badira izen hori merezi duen mendiîibilbidea sortu zela Pirinioak zeharkatuz Frantziako aldetik. Orduko asmoa bi itsasoak lotzea zen, Kantaurikoa eta Mediterraneoa. Beraz, bidea ezkerîeskuin edo eskuinîezker zihoan. (Egia da hala ere,  gauden milurtekoan mendiîibilaldi horiek beste norabide bat hartuko dutela, goitik beherakoa edo behetik gorakoa, ez bakarrik ezkerîeskuinîezker erakoa. Beraz, ibilaldi zirkularrak osatzeko moduan ere badira mendizaleak.) Hendaia eta Banyuls GR10 bidez lotu zituen Féderation Française Randonnée Pédrestre (FRRP) delakoak, 70eko hamarkadaren erdi aldera. Bidea ekialdetik mendebalera egin zitekeen, edo alderantziz, jakina. Handik 10 urtera bide horren antzeko beste bat, GR11 gisakoa, sortu zen estatu espainiarra eta Andorra zeharkatzen zituena, hau ere ezkerîeskuinîezker, Higer eta Creus  lurmuturrak lotuz, hots, Euskal Herria eta Katalunia. Oso bide estimatua izan da Pirinioak hegotik ezagutu dituztenentzat. Mendian ibiltzeko aholku batzuk Oinetakoak. Erosoak direnak eta iraungo dutenak izan daitezela. Kontuan hartu nora zoazen, noiz, ze eguraldi izango duzun. Eta oinak zaindu. Bizkarîzorroa eta bestelakoak. Bizkarîzorroa anatomikoa eta erosoa izan dadila. Ez eraman kargaîkarga eginda hasieratik. Saiatu lotarako aukeratu duzun tokian biderako, jarraitzeko alegia, beharrezkoenak eskuratzen. Bastoi teleskopikoak hartu, mapa eta iparîorratza beti aldean eraman, eta bidearen gida topografikoak ere hartu. Jantziak. Zer esanik ez, nora eta noiz zoazen hartu beharko duzu aintzat. Baina, euritako edo kapa bat ez ahaztu sekula. Eguzkitako betaurrekoak. Txanoak hotzetik babesteko. Eta altitudea, tenperatura eta eguraldiîaldaketa datorrela adierazten dizuten erlojua, esaterako, ez da kapritxo huts, seguruago ibiltzen laguntzen dizun tresna baizik.
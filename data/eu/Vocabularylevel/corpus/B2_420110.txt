Docutec Bermeoko Ospitalez Kanpoko Zerbitzua Bermeoko Ospitalearen Ospitalez kanpoko Zerbitzua trastorno mental larriak sufritzen dituzten pertsonentzat antolatuta dago. Kolektibo horren prebalentzia hamar mila pertsonako batekoa da. Osakidetzak jakinarazten dituen datuen arabera, Euskadin 20.000 pertsona inguru daude diagnostikaturik. Bermeoko Ospitalearen Ospitalez kanpoko Zerbitzua trastorno mental larriak sufritzen dituzten pertsonentzat antolatuta dago. Trastorno mental larritzat hartzeko pertsona batek hiru irizpide osatu behar ditu: Gaixotasun psikiatriko zehatza edukitzea (eskizofreniaren diagnostikoa izaten da ugariena). Ezintasun handia jasatea; trebetasun eskasa eguneroko lanetan erabiltzeko. Eta akats hauetatik bi urte baino gehiago tratamenduan egotea.Kolektibo horren prebalentzia hamar mila pertsonako batekoa da. Osakidetzak jakinarazten dituen datuen arabera, Euskadin 20.000 pertsona inguru daude diagnostikaturik. Talde honek hainbat arazo ditu; sintoma psikiatrikoez gainera, osasunaren arloan beste arazo asko ditu; eritasun mediko diagnostikatu gabeak portzentaje handian, buru-hilketa arrisku altua, jende osasuntsuak baino hamar urteko bizi-itxaropen txikiagoa ondorio dauzkatenak. Gizartearen arloan ere, hainbat oztopo dituzte baliabide ekonomiko eta sozial urriak dauzkatelako, eta batez ere, estigmatizatuak daudelako. Mito eta pentsamendu erratuetan oinarrituta dauden aurreiritziek pertsona horien diskriminazioa eragiten dute. Esaterako, gaixo hauen artean oldarkortasuna  ugari ematen dela dioen ideia oso zabalduta dago, baina egia esan, ez da ematen talde normalean baino gehiago, baizik eta gaixo hauei, askotan, besteen bortxakeriak  egiten die kalte.. Pertsona hauek zaurgarritasun oso handia dute, beraz oso minberak dira bai aldaketarekiko, eta bai ingurutik datozkien estimuluekiko. Estresari nekez egiten diote aurka. Gaixoen urratsik zailena Beraien bizitzan momenturik delikatuenetako bat ospitale psikiatrikotik gizarteratzeko  irteten direnean da. Beraien osasunean eta bizitzan lortu diren hobekuntzak ospitalearen babesetik kanpo mantentzea beharrezkoa da, eta hori finkatzeko sortu dugu ospitalez kanpoko zerbitzua. Programa honen helburu garrantzitsuena ospitalean alta eman ondoren, etengabeko zainketaren jarraipena bermatzea da; egonkortasun klinikoa mantentzea, gaitasun psikosozialaren aurrerapenean sakontzea, eta bizi-kalitatearen hornikuntza bermatzea. Gure asmoa talde honen estigmaren aurka egitea da. Zainketaren jarraipeneko programa hau hainbat urte luzetan Bermeoko Eguneko Zentrotik eskaini dugu. Programa honen prestazio nagusia Begoñako Eguneko Zentroaren bidez eskaintzen da eta Bilbon, Begoña Osasun Zentroa dagoen eraikinean dago kokatuta. Gaur egun, 80 gaixo dira,gutxi gorabehera, zerbitzu hau jasotzen dutenak eta beraien premien araberako prestazioak hartzen dituzte. Gaixotasun psikiatriko larriaz diagnostikatuak daudenen, gehienak eskizofreniaz, batez besteko adina 45 urtekoa da, ibilbide psikiatriko luzea dute, sostengu familiar eskasa, baina beraien gaitzaz gaindik, bere kontura eta toki normalizatuan bizi nahi izateko eta integratzeko motibazio nahikoa dute, laguntza tekniko eta sozialak erabiliz. Lan-taldea Ekipoa monitore, erizain, psikologo, gizarte-laguntzaile eta psikiatriako profesionalez osatua dago. Ekipo profesionala eta espezializatua da, esperientzia luzea dauka arlo honetan, baina bere erremintarik preziatuenak konpromisoa, inplikazioa, errespetua, malgutasuna eta abar dira. Metodologikoki, kasu bakoitzaren analisi sakona egin ondoren, errehabilitazioko plan indibiduala eraikitzen dugu, gaixoen beharrezko arlo ezberdinetan oinarrituta dauden interbentzio guztiak artikulatzeko. Gure esku-hartzea integrala da. Hainbat jokaera etengabe eta asertiboki behar dituzten momentuan eta esparru ezberdinetan biltzen ditu, bai guk ematen ditugun zeharkako prestakuntzaren bidez edo bai beste pertsona edo erakundeek sorrarazten dituztenak koordinatuz. Horrela ospitalearekin, senideekin, erresidentziekin, osasun-zentroekin, ostatu-zerbitzuekin, langintza eta prestakuntza baliabideekin, etab., harreman estuak eta jarraituak edukitzen ditugu. Programa zenbait prestakuntzaz integratua dago: tratamendu psikofarmakologikoa, oinarrizko eta erizainaren zainketak, psikoheziketa, aholku psikologiko eta psikiatrikoa, ahaideen sostengu eta psikoheziketa, eguneko jarduerekin lotutako gizarte-trebetasunetan trebatzea, gestio soziala, talde-terapia, elkarteko laguntasuna, etxeko gainbegirada, eta abar..... Gure aupadarik handiena gaixoen egoera osoari arreta jarriz, asistentzia berritzailea, praktika onetan oinarrituta eta kalitatezkoa eskaintzea da. Osasun mentala hobetzeko eta ahalmenak bultzatzeko aukera eman nahi diegu, instituzioen laguntza gero eta gutxiago behar dezaten. Mariasun Garay. Ospitalez kanpoko psikologo arduraduna
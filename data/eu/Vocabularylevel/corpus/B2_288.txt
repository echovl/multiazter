Docutec Inprimagailua zelatan duzu Koloretako inprimagailu batzuek uzten dituzten ikur txiki batzuk aztertuta, zein makinatatik eta noiz inprimatu den jakin daiteke, herritarren pribatutasunaren alde lan egiten duen AEBetako talde batek egindako ikerketa baten arabera.   Koloretako inprimagailu batzuek uzten dituzten ikur txikiak aztertu ditu herritarren pribatutasunaren alde behar egiten duen AEBetako elkarte batek, eta ondorio bitxia atera du oso: agiri bat noiz eta nondik inprimatu den jakiteko balio dute. Informazio horrek pribatutasuna urratzen duela eta kezkatuta agertu da elkarte hau. San Frantziskoko elkarte batek egin du ikerketa, munduko ehunka boluntarioren eta AEBetako Ezkutuko Inteligentzia Zerbitzuen laguntzarekin. Hiru urte behar izan dituzte inpresoren ezkutuko kodea argitzeko. Inprimagailuen fabrikatzaileek esan dute agiri faltsuak ezagutzeko modu bat besterik ez dela. Fundazio estatubatuarrak, baina ez du gustuko izan fabrikatzaileek eman duten azalpena eta, sistema hori erabilita, anonimatuan egon behar duten zenbait mugimendu demokratikoren aurka egiten dela salatu du. Izan ere, teknologia horren laguntzaz gobernuek disidenteak aurkitzeko modua izango dute. (Radio Euskadik emandako informazioa)
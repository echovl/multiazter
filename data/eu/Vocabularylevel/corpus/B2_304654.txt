Docutec Larrialdiak 1   Transcription:[+] Transcription:[-] 1. elkarrizketa Medikua: Kaixo, zer gertatzen zaizu? Gaixoa: Hara, ama dakargu egundoko oinazeekin. Medikua: Eta zer gertatu da? Gaixoa: Ba, orain ordu pare bat hasi da tripako minez. Lehenagotik ere izan ditu horrelako minak, kolikoak eragindakoak, izan ere, harriak ditu behazunean. Baina, gaurkoa bezalakorik ez, "Buscapina" hartu badu ere, minez segitzen du, zorabiatu ere egin da, eta kotxean makur-makur eginda ekarri dugu, oinazeak jota. 2. elkarrizketa Medikua: Gabon! Zer dugu? Gaixoa: Gabon! Oso kezkatuta gaude, umeak sukarra du eta. Medikua: Tenperatura hartu al diozue? Gaixoa: Bai, bai. Medikua: Eta zenbat dauka? Gaixoa: Ba, 38. Medikua: Eta noiz hasi da sukarrarekin? Gaixoa: Ba, oheratu dugunean, triste samar ikusi dugu; orain dela ordu erdi bat izango da, eta tenperatura hartu diogu, eta 38 zeukala ikusi dugu. 3. elkarrizketa Medikua: Kaixo, zer gertatzen zaizu? Gaixoa: Kaixo, ba, min handia daukat bularrean. Medikua: Eta noiz hasi zara minez? Gaixoa: Ba, orain dela ordu pare bat-edo hasi naiz gaizki sentitzen, baratzea txukuntzen ari nintzela, eta handik pixka batera sentitu dut ziztada moduko bat. Medikua: Eta bularrean, non? Zein ingurutan sumatzen duzu mina? Gaixoa: Hemen erdi-erdian, nola du izena hezur honek? Medikua: Horko hori bularrezurra da. Gaixoa: Ba, hementxe, bularrezurraren azpian. 4. elkarrizketa Medikua: Gabon, zer gertatzen zaizu? Gaixoa: Ba, eskaileretan behera erori, eta orkatila bihurritu egin dut. Handi-handituta daukat. Medikua: Ea utzidazu pixka batean ikusten. Zein da? Gaixoa: Ezkerrekoa, orain hiru urte ere bihurritu nuen, eta lokailuak hautsi nituen orduan. Orain ere ubel-ubel eginda daukat, eta oinazea ikaragarria da. Hasieran ezin nuen jasan, zorabiatu ere egin naiz, orain pixka bat pasa bazait ere.
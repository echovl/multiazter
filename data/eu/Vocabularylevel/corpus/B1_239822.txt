Docutec Piperbeltz eta jengibrezko izozkiak udako izozki berriak Gero eta denda eta jatetxe gehiagotan saltzen dira zapore berriak dituzten izozkiak, eta bitxienen artean ilar, jengibre, gazta urdin edota piperbeltz izozkiak daude. "Egunean izozki bat jatea, fruta jatea bezain osasuntsua izan daiteke" adierazi du Pepe Ruiz sukaldariak.   Gero eta denda eta jatetxe gehiagotan saltzen dira zapore berriak dituzten izozkiak, eta bitxienen artean ilar, jengibre, gazta urdin edota piperbeltz izozkiak daude. Halere, txokolatezkoak eta banillazkoak dira gozozaleenek gehien kontsumitzen dituzten izozkiak, eta, horiekin batera, limoizko eta mendazko sorbeteek ere arrakasta handia dute. Izozki sofistikatuak hartzen dituzten kontsumitzaileak "jateko orduan oso zorrotzak dira", eta horregatik postrea ere halakoa aukeratzen dute, esan du Pepe Ruiz sukaldariak. Jendeak, normalean, gizentzeko beldurra izaten du, eta, ondorioz, ez ditu izozkiak jaten, baina Ruizek adierazi du "tabu" horrekin bukatu behar dela; izan ere, izozkia kantitate egokietan janez gero, ez dauka gizentzeko inolako arriskurik. Are gehiago, "egunean izozki bat jatea, fruta jatea bezain osasuntsua izan daiteke".
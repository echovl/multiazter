Docutec Hasi Ikasten, euskara Internet bidez ikasteko beste aukera bat Behin baino gehiagotan aipatu dugu gure aldizkarian BOGA, euskara Internet bidez ikasteko programa multimedia. Oraingoan, berriz, Internet bidez, nor bere etxetik euskara ikasteko dagoen beste aukera bati buruzko informazioa eman nahi dizuegu. Hasi Ikasten du izena eta Donostiako ITT enpresak garatu du. Ikastaroaren ezaugarri nagusiak Hasi Ikasten on—line euskara—ikastaroa da, helduei zuzendua, hutsetik hasi eta goi—mailara arte iristen dena. 35 ikasgai dituen ikastaro honetan bi aukerekin egingo du topo ikasleak: bata, aurkeztutako ordenan osatzea ikasgaiak (kasu honetan, ikasgai bat amaitu ahala hurrengoa eskuragarri bihurtzen da); bestea, ikasgai batetik bestera aritzea, orden jakinik gabe. Gainera, bost ikasgai osatzen dituen bakoitzean, errepaso—ikasgaia aurkituko du ikasleak (35 ikasgaiez gain). Errepasoak ikasleak ordura arte ikasitako guztia sintetizatzen du. Nolakoak dira ikasgaiak? Ikasgai bakoitzean teoria—testua dago, bai euskaraz bai gaztelaniaz, eta haren inguruan hainbat ariketa—mota: gramatika—ariketak (hutsuneak bete, hitzak ordenatu. etab.), hiztegi—ariketak (aukera libreko galderak, bikoteak lotu. etab.), ahozko nahiz idatzizko ulermen—ariketak, eta baita jokoak ere (hangman, memory. etab.). Zein modutan kontrata daiteke ikastaroa? Bi modu daude ikastaro honetan izena emateko: 1.— Autoikaskuntza—modua Modu honetan, ikaslea edozein unetan sar daiteke ikastarora, bere esku jartzen diren ikasmaterial guztiak erabiltzeko aukera duela, baina ez du tutore baten laguntzarik izango. Posta elektroniko bidezko laguntza teknikoa eskaintzen zaio. Autoikaskuntza—moduaren prezioa: 30* euro urteko. 2.— E—learning modua Modu honetan, ikasleak on—line tutoretza zerbitzua du bere esku. Zerbitzu honek tutorearekin harremanetan jartzen du, posta elektroniko bidez. Ikasleak izan dezakeen edozein zalantza argitzeaz gain, tutoreak ariketa eta material osagarriak proposatzen ditu, liburu nahiz artikuluak gomendatzen ditu eta, oro har, ikaslea animatzen du ikaskuntza—erritmo egokia jarrai dezan, uneoro bere jarduera zainduz. Tutorearen erantzuna 24 ordu baino gutxiagoan jasoko dela bermatzen dute ITTkoek, astelehenetik ostiralera. Posta elektroniko eta telefono bidezko laguntza teknikoa ere eskaintzen zaio ikasleari. E—learning moduaren prezioa: 30* euro urteko ikastarora sartu ahal izateko + 36* euro hilabeteko tutoretza zerbitzuagatik. * Prezio hauei %16ko BEZ gehitu behar zaie. ** Prezio hauek zerbitzua norbere erabilerarako kontratatzen duten erabiltzaileentzat dira. Enpresa edo erakunde baten ordezkaria bazara, eta hainbat erabiltzailek ikastaro honekin lan egitea nahiko bazenu, ITT enpresarekin jarri beharko zenuke harremanetan. Adibide gisa Hasi Ikasten ikastaroan izena emateko interesa duenak, beraz, www.itt.eshelbidean sartu eta bertan ikastaroa zertan den erakutsiko dizun demo batekin egingo du topo. Eskaintzarekin ados egon eta izena ematen duenak, berriz, ikastaroan sartzeko aukera izango du. Launaka bistaratzen dira ikasgaiak eta horietako bakoitzean sartuz gero, ikasgaiaren helburuez gain, euskararen gramatikaren inguruko teoria—testu bat dator, azalpen moduan. Goiko aldean, hainbat tresna aurkituko ditugu: Tutoreari galdetu/Itzulpena/Hiztegia/Taulak/Laguntza Beheko aldean, berriz, beste hauek: Irteera/Teoria/Hiztegi—ariketak/Ariketak/Entzumena/Irakurmena/Jolasak Hona hemen izena emateko edota ikastaroa Interneten ikusteko beharrezko dituzun datuak: ITT, Interactive Training Technologies Errekalde auzoa, Irubide 53B E—20018 Donostia Tel. +34 943 376376 http://www.itt.es
Docutec Ihesi Usapalaren eta hontzaren arteko elkarrizketa: bizitza gogorra da, mespretxu asko jasoko dituzu, baina ez diezazutela gehiegi erasan; saia zaitez zeure burua, den bezala, onartzen; onar ezazu zeure oihua, noraezean ihesi ibili gabe. RUFINO IRAOLA/ Hontza eta usapala adiskide egin ziren, harreman ona eta estua lortu zuten. Egun batean, ordea, beste toki batera martxa egiteko prestatzen sumatu zuen usapalak hontza. ¿ Hontza maitea, bazoaz ala?¿galdetu zion. ¿ Bai, banoa ¿erantzun zion hontzak. ¿ Zer dela eta erabaki hori? ¿jarraitu zuen usapalak. ¿ Egia esan behar badizut, hemen ez naiz eroso sentitzen ¿aurreratu zion hontzak¿. Nire oihua ez dute gogoko; hori dela eta, burla egiten didate, iraindu eta mespretxatu egiten naute. Ezin dut gehiago! ¿ Adiskide jatorra, ez ote zaude oker? ¿esan zion usapalak¿. Dena dela, oihua alda badezakezu, aurrera!, zoaz lasai. Aitzitik, aldatu ezin baduzu, zertarako ibili inorengandik ihesi? Lurralde berriko jendeak ere ez du gustuko izango zure oihua, han ere hemengo arazo berberak izango dituzu, han ere zakurrak hanka-hutsik aurkituko dituzu, alferrik joan izanaren damua baino ez duzu sentituko. Bene-benetan diotsut, ez da oihua aldatu behar duzuna, baizik eta zure jokabidea oihua gustatzen eza zaienekiko. Ez dut esango zuk ez dakizunik, askotan errepikatu baitugu nik neuk eta beste batzuek ere. Bizitza gogorra da, mespretxu asko jasan beharko duzu, baina ez diezazutela gehiegi erasan; saia zaitez zeure burua, den bezala, onartzen, ahal bezain ongi gauzak eginez; onar ezazu zeure oihua, noraezean ihesi ibili gabe. Onar itzazu sufriarazten dizutenak ere, horrela baizik ez da-eta desagertuko zure sufrimendua. Gogoratzen al duzu azeria eta mahatsaren fabula? Ez ezazu zure burua engaina, hemen mahatsa heltzeke dagoela esanez. Heldutako mahatsa nahi baduzu, zeu heldu behar duzu lehenik.
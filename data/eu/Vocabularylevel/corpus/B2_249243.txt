Docutec Botilako ura ala kanilako ura? Azken 30 urteetan mundu osoan botilako ura geroz eta gehiago erabili izan da eta horregatik botila-kopurua hazi egin da: urtean %12. Botilako ura saltzeko publizitate-gakoak honako hauek dira: purutasuna, edertasuna, kirola eta, batez ere, osasuna. Kontsumitzaile askorentzat, gainera, botilako ura kanilako ura baino seguruagoa da eta, gainera, zapore hobea du. Mundu guztian mendebaldeko Europakoek kontsumitzen dugu botilako ur gehiena: batez beste pertsonako eta urteko 85 litro. Kontuan hartu, gainera, gizakiak egunean gutxienez 1,5 litro ur edan behar duela osasuntsu egoteko.Botilako ura dela eta, kategoria desberdinak daude: 1.- Ur purifikatuak: Hornidura-sistema publikoetatik (kanilako urak) datorren ura da. Honako prozesua izaten dute: arazketa, mineralak eranstea, ontziratzea eta konpainia pribatuek banatzea. 2.- Iturburuetako ura: Iturburu identifikatuetatik dator eta botiletan sartu baino lehen prozesatu egiten da. 3.- Ur mineral naturala: Europako Erkidegoko legezko estatutuak hala izendatzen du hurrengo ura: kalitate handiagoko iturrietatik datorrena, hau da, mineralengatik famatua dena. EDUKIA MINERALETANFAO eta OMEren arabera, zenbait ur mineral oinarrizko mikro elikagaiak (besteak beste, kaltzioa) eskuratzeko erabiltzen badira ere, mineralen gutxieneko kontzentrazio gomendatuak azaltzeko jarraibiderik ez dago. Halaber, zalantza dago kanilako uraren aldean botilako urak mineralen ekarpen osagarririk eransten ote dion, biek mineralak baitituzte. SEGURTASUNA ETA OSASUNAKanilako ura elementu kimikoz, organikoz eta fisikoz polui daiteke. Hodietatik banatzen den sistemetan poluitzen duten eragileak kontrola daitezke eta, beraz, biztanle guztien osasuna bermatzeko arauak xeda daitezke. Zenbait substantzia botiletan kaniletan baino zailago kontrola daitezke. Botilak tutuetatik datorren ura baino denbora gehiagoz biltegiratzen dira eta, gainera, tenperatura altuagoetan. NEGOZIO ITZELAMunduko merkatuan nagusitzen ari den joera honako hau da: berriz erabil daitezkeen ontzi handietan (bost galoizkoetan) banatzen da ura. Lan-zentroetan eta astialdirako guneetan ura hozteko tresnetan eskuratzen da. Jardute hori Ipar Amerikan eta Ingalaterran finkatuta dago. Europan, berriz, sartzen ari da. Europan Ingalaterra nabarmentzen da, baita Frantzia, Italia eta Alemania ere. Urtero %30 hazten da. Asian eskaera jada munduko %23 da. Txinak, Indonesiak, Tailandiak, Indiak eta Filipinek hazkuntza-tasa batez bestekoaren gainetik dute. Espainian botilako uraren merkatuak urtean %10eko hazkuntza du, 600 milioi euro baino gehiago mugitzen ditu eta 100 marka baino gehiago daude. Atomizazioa eta eskualde bakoitzak bere marka izatea nagusi da. Hala eta guztiz ere, multinazionalak firmak erosten ari dira, errazagoa baita ur mineralaren iturri berria abian jartzea baino jada existitzen dena erostea. www.nrdc.org/water/drinking/qbw_sp.asp Laburbilduz, botilako ura kanilako uraren hautabide jasangarritzat ezin daiteke hartu, elikagai mineraletan ez du orekarik, aldizka poluzioa izateaz ez dago salbuetsia eta energia gehiago gastatzen du fabrikazioan, banaketan eta ontziak ekoizteko orduan. Gainera, askoz garestiagoa da eta, beraz, munduko gehiengo pobretuentzat ez da inoiz eskura izango. Munduko gizaki guztiek uraren kontsumo segurua eta merkea lortzeko eskubidea dutela defendatu behar dugu; elikadura osasungarria eta hondakinen deuseztapen higienikoa lortu behar dira. Horretarako, ura tutuen bidez hornitzea botiletan eskaintzea baino gomendagarriagoa da. URA BOTILETAN SARTZEN DUTEN ENPRESA NAGUSIAK - Nestleé Water, botilako urari dagokionez, munduan lehena da. 2002. urtean munduko merkatuaren %17 zuen. 77 ur-marka dauzka. Azpimarragarriena Aquarel da. Iturburuetako ura da eta Europa osoan Danonerekin lehia egiteko pentsatuta dago. Movimiento de Cidadania pelas Aguas de Sao Lourenzo izenekoak, Minas Gerais, Brasilgo udalerri hidromineral famatuak, Nestlerekin auzia du, bere ura ekoizteko ur mineralak manipulatzen baititu. Horretarako, legeak debekatzen duen desmineralizazio-prozesua gauzatzen du. - Danonek, munduko nagusitasuna lortzeko Nestlerekin lehia egiten du. Danoneren politika etxean eta bulegoetan kontsumitzeko ura ontzi handietan banatzea izan da. Markarik ezagunena Evian da. Espainian lehenengo banatzailea da Fontvella edo Lanjarón izeneko markekin. - Pepsi Cola. Aquafina kontsumorako ur purifikatua da. Estatu Batuetan botilako uren salmentan lehenengo bihurtu da. - Coca Cola Bonaqua, Dasani Nutriwater. 2004ko martxoan Coca-Colak Erresuma Batuan Dasani uraren 500 mila botila erretiratu behar izan zituen, laborategi batek urak baimendutakoa baino 2,5 aldiz bromato gehiago zuela zehaztu baitzuen. Bromatoak minbizia eragin dezake. Frantzian eta Alemanian Dasani sartzeko planak gorde egin zituen. - Alps, American Liquid Packaging System, 5 galoiko ontziak eskuratzen lehena da, besteak beste, Espainian. ONTZIEN FABRIKATZAILEAKBayer. Hasieran ura botiletan sartzeko PVC erabiltzen zen. Baina, orain horren ordez, Bayer etxeak erabilitako polikarbonatoa erabiltzeko joera dago. Material hori bi litroko eta edukiera handiagoko ontzietan erabiltzen da, batez ere, berriz erabil daitezkeen 5 litroko txanbiletan. 2000. urtean Estatu Batuetan, Mexikon eta Kanadan 24.000 tona polikarbonato erabili ziren. 2005. urterako 25.000 tona erabiltzea aurreikusten da. ERAKUNDEAK- Ur-botilaratzaileek nazioarteko elkartea dute: International Bottled Water Association IBWA. www.bottledwater.org - Ura hozteko tresnak banatzen dituztenek Europan bere elkartea dute: European Bottled Watercooler Association. IBWA barruan, Espainian ADEAC, (Coolerrean Ura Banatu eta Ontziratzeko Elkartea) sartuta dago. www.adeac.com - NSF International botilako urarentzat berme-zigilua da. www.nsf.org - Botilako uraren markei buruzko informazio zehatza ikusteko. www.nodulo.org/ec/2004/n025p14.htm
Docutec Transgenikoen luzapenaren amaiera Europako Batasunean indarrean jarri berri dute araudi bat genetikoki eraldaturiko organismoen gainean. Bermejok hainbat hutsune atzeman ditu: ez du kontuan hartzen kalteen erantzukizuna, ez dago ezer kutsadura transgenikoa geldiarazteko, etiketatzea. ISABEL BERMEJO ('Ecologistas en acción' taldeko kidea eta transgenikoen gaian aditua) EuroPako Batasunean, indarrean jarri berri dute araudi bat genetikoki eraldaturiko organismoen gainean; horrekin batean, esPero izatekoa zen bezala, mezu kanPaina handia egin du administrazio Publikoak baita hain Publikoak ez diren erakunde batzuek ere, herritarrak lasaitu nahian, eta Estatu Batuek izugarri estutu dute, 1999az geroztik indarrean den luzaPena buka dadin. Mezua soila da, eta behin eta berriro zabaldu dute: lasai egon gaitezke; aurrerantzean, ez daukagu zertan larritu genetikoki eraldaturiko organismoek gure zelaiak eta gure jakiak betetzen badituzte ere, arrunt araudi zorrotza baitugu eta agintariek gure osasuna eta ingurumena zaintzen baitituzte. Baina hori ez da hala, inolaz ere: onarturiko araudia ez da nahikoa, eta, dirudienez, agintariak ahalegintzen dira bioteknologia transnazional handien inbertsioak erakartzen eta Estatu Batuetako Merkataritza DePartamentu ahalguztidunarekin ondo Portatzen, eta ez zaie askorik axola herritarren osasuna eta ingurumena zaintzea. Araudiaren lehen hutsunea hau da: ez du kontuan hartzen osasunari eta ingurumenari eginiko kalteen erantzukizuna. Inguruan eta elikagai katean genetikoki eraldaturiko organismoak sartzeak inoiz ez bezalako arriskua dakar ingurumenerako eta osasunerako, organismo horiek bizidunak direlako eta ugaldu, zabaldu eta aldatu daitezkeelako. Gainera, ezin da jakin horren ondorioak zein izango diren. Bitxia da: bioteknologia enPresek etengabe esaten dute transgenikoak ez direla arriskutsuak eta, hala eta guztiz ere, direnak eta ez direnak egiten dituzte transgenikoek eginiko kalteen erantzukizuna arautu ez dadin; arrisku guztia nekazarien gain utzi nahi dute, eta Produkzio katearen beste maila batzuen gain. Eta, oraingoz, lortu dute. Araudiaren bigarren hutsunea, hauxe: ez dago ez araurik eta ez neurririk transgenikoak landatzeak dakarren kutsadura transgenikoa geldiarazteko. Udaberrian alergia izaten dutenek ondotxo dakiten bezala, lorautsa sekula gelditu gabe dabil batetik bestera. Kilometroak eta kilometroak mugi daiteke, haizeak eramanik, intsektuek eramanik... Harrigarria da noraino irits daitekeen Polinizazioa. Estatu Batuetan, antzemana dute zelaiak eta haziak kutsaturik daudela, kezkatzeko moduan egon ere; EuroPan, aurrena Nafarroan agertu zen kutsadura genetikoa, 2001ean. Kutsadura hori arrunt kaltegarria da nekazariarentzat. Eta, gainera, aurrera begiratzen badugu, kezkagarri baino kezkagarriagoa da, genetikoki eraldaturikoak txarrak izan baitaitezke errentagarritasunaren aldetik edo ingurumen eta osasun aldetik. Hala ere, EuroPako Batasunak Gomendio batzuk besterik ez du ezarri aldaerak batean erabiltzeari buruz; gomendio horiek ez dira onartzeko modukoak: batetik, oso laxoak eta zehaztugabeak direlako eta, bestetik, ez dutelako ezertara behartzen. Hirugarren hutsunea, hutsune baino gehiago, gabezia erabatekoa da: EuroPako Batasunean aPirilean ezarri zen etiketatze araua. Ezin da ukatu araudi berriak aurreraPena ekarri duela, genetikoki eraldaturiko Produktuekin eginiko jangaiei etiketa jartzera behartzen duelako, baina modua ematen du munduko transgeniko asko Platerean izan dezagun, guk jakin gabe. Etiketatze arau berriaren arabera, animalientzako Pentsuetan transgenikorik baldin badago adierazi egin behar da gutxienez, abeltzainek jakingo dute zer erosten duten, baina ez du behartzen etiketa jartzera Pentsu transgenikoarekin elikaturiko animalien esnea, arrautzak eta haragia seinalatzeko. Kontuan harturik transgeniko gehienak abereen hazkuntza intentsiboaren bitartez sartzen direla elikagai katean, bada, garbi dago zein den etiketatze araudi berriaren amarrua: horrelakoetan etiketa jartzera ez behartzea. Administrazioak herritarrak lasaitu nahian zabaltzen dituen mezuak kezkagarri bihurtzen dira, ikusirik urteotan eginiko zenbait txosten. Behin eta berriro esaten dute ez dagoela datu sendorik esateko genetikoki eraldaturikoak arriskutsuak direla ingurumenerako eta osasunerako. Baina datu horiek lortzeko ezer egiten al da, bada? 2003an Nutrition and Health-en argitaraturiko artikulu bibliografiko batean, in vivo eginiko 10 ikerketa bakarrik Plazaratu dira, eta ikerketa lan horietako batzuk nahiko kaskarrak dira. Ikerketen erdietan, transgenikoak merkaturatzen dituzten enPresekin elkarlanean egin zituzten Probak. Proba horietan, ez zuten kalterik aurkitu transgenikoekin elikaturiko animalien organoetan. Ikerketa indePendente batzuetan, aldiz, txarrak izan litezkeen aldaketa batzuk aurkitu zituzten, baina inork ez ditu behar bezala azaldu aldaketa horiek. Eta EuroPan aldaera transgeniko batzuk onartu dira, nahiz eta gobernuetako zientzia batzordeek eragozPenak adierazi baimena emateko Prozesuetan, Produktu horiek arriskugabeak direla garbi ez dagoelakoan. Landareen gene maniPulazioa ez da guztiz kontrolaturiko Prozesu bat, batzuek sinetsarazi nahi diguten bezala: zoriak zerikusi handia du horretan. Ingeniaritza genetikoaren bitartez zelula bati material genetikoa ezartzen zaionean, seguru ez da jakiten gene bat ezarri zaion, edo batzuk, edo bat ere ez, ezta gene sekuentzia transgenikoa non ezarri den eta beste gene batzuen funtzionamendu normalari eragingo dion ere. Eta ezarririko gene arrotzak funtziona dezan, hura abiarazteko sekuentzia eragile bat behar da, zelulen erregulazio mekanismoak aParte utzirik. Denok ulertzeko: futbolari bat sartzen da entrenatzen urteak daramatzan saskibaloi talde batean; gainera, futbolaria gorra da, eta, beraz, ez dio aditzen ez ePaileari, ez entrenatzaileari eta ez taldekideei. Edozer gerta daiteke: taldean ederki egokitzea, edo bere kabuz ibiltzea, baloia ostikoz joz eta Partida hankaz gora jarriz. Horregatik, ez da harritzekoa maniPulazio Prozesuak nahi gabeko eta ezusteko ondorioak ekartzea, batzuetan ia antzemanezinak edo larrialdietan bakarrik nabaritzeko modukoak, eta ez da harritzekoa arazo larriak aurkitu izana genetikoki eraldaturikoetan, gene egongaiztasuna batez ere. Hamar urte badira transgenikoak landatzen direla, eta oraindik ez da bete bioteknologiak agindutako ezer. EnPresak izugarri ahalegindu dira beren herbizidarekiko erresistente diren aldaerak sortzen ez dezagun ahaztu herbizidek ez dietela kalterik egiten munduan landaturiko transgenikoen %85i, eta horrek, kritikoek iragarri zuten bezala, herbizidak gero eta gehiago erabiltzea ekarri du. Esan beharrik ez dago Produktu horiek kutsatu egiten dutela eta osasunerako kaltegarriak direla. Horrelako uzten errentagarritasuna ez da handitu; askotan, gutxitu egin da. Eta hainbeste aiPatzen diren hobekuntza «kualitatiboak» urrezko arroza, esaterako ez dira gertatu. Hala eta guztiz ere, eta gobenu batzuk kontra dauden arren, EuroPako Batzordeak transgenikoen gaineko luzaPena kentzea erabaki du, eta oraindik baimenik ez duten transgeniko batzuei oniritzia ematea, Estatu Batuak estutzen ari baitira haiek inPortatu ditzagun. Aurrena Bt 11 artoa izan da: arto intsektizida da, herbizidek kalte egiten ez diotena, eta gizakiak jateko ekoizten da. Ministroen Kontseiluan onartu zuten, Austriaren, Danimarkaren, Frantziaren, Greziaren, Luxenburgoren eta Portugalen kontrako botoa gorabehera. Izan ere, jokoan merkataritza interes handiak daudenean hala nola, Estatu Batuek Munduko Merkataritza Erakundean EuroPako luzaPena dela-eta eskatzen dituzten 1,8 bilioi dolarrak, administrazio batzuen erabaki beregainak ez dira hain beregain izaten.
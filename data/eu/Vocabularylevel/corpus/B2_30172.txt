Docutec Altzoko erraldoia Altzoko erraldoiak 2,42 metro zen luze. Batek baino gehiagok Migel Joakin kondairetako pertsonaia izan zela uste izan du, baina hezur-haragizkoa izan zen, 1818ko uztailaren 10ean jaio zen Altzo Azpiko Ipintza baserrian. Altzoko Erraldoia, hezur-haragizko pertsona zen.  Altzoko Erradoia, Altzo ezaguna egin duen gizona erakusketa abuztuaren 2a bitartean egongo da ikusgai Altzoko Kultur Aretoan. Bisita gidatuak eskaintzen dituzte eta herria ezaguna egin zuen pertsonaiaren inguruko bitxikeriak ezagutu ahal izango dira. Erakusketa Altzoko Udalak antolatu du. Migel Joakinen bizitza gogora ekarri nahi izan dute antolatzaileek. Azken urteetan dokumentazioa biltzen aritu dira, eta, orain, informazio hori gizarteratu nahi izan dute. Altzoko Erraldoiak 2,42 metro zen luze, eta bere handitasuna zela-eta, Europako herrialde asko bisitatu zituen, ikuskizunak eskainiz. Bere tamaina noraino heltzen zen ikusi ahal izateko, museoan bere aulkia, kapelak eta eskularruak daude ikusgai. Horrez gain, erraldoiaren bi irudiren erreprodukzioak egin dituzte erraldoiaren benetako neurrian, bisitariak bere garaierarekin alderatu ahal izateko eta bi abarken erreprodukzioa ere prestatu dute. Bere objektu pertsonalak 1917tik gorderik egon dira San Telmo museoan, eta, orain, erakusketa honetarako berreskuratu dituzte. Batek baino gehiagok Migel Joakin kondairetako pertsonaia izan zela uste izan du, baina hezur-haragizko gizakia izan zen, 1818ko uztailaren 10ean jaio zen Altzo Azpiko Ipintza baserrian. Haurtzaroa eta nerabezaroa bere garaikideek bezala igaro zuen, besteen pare hazi zen. Hala ere, hogei urte bete zituenean, akromegalia gaixotasuna garatu zuen, eta denbora gutxian aparteko garapen fisikoa izan zuen. 43 urterekin zendu zen, 1861eko azaroaren 20an, birikietako tuberkulosiak jota. Altzoko Erraldoiaren tamaina zela-eta, Jose Antonio Arzadunek eIkarte bat osatu zuen, Migel Joakin herriz herri eraman eta dirua egiteko. Hala ere, Erraldoiak kontratu bat firrnatu zuen elkartearekin. Kontratu horretan, besteak beste, zegoen lekuan egonda ere jaiegun guztietan mezara joateko eskubidea izango zuela zioen. Horrez gain, erretzeko behar zuen tabako guztia elkarteak eskaini behar zion eta nahi zuten lekuetara eraman zezaketen, baina itsasoratu gabe. Bidaia asko egin zituen, bai Euskal Herrian zehar, baita atzerrira ere, eta Europako errege asko ezagutzeko aukera izan zuen Migel Joakinek. Jan eta edateko, gutxienez hiru pertsona elikatzeko adina beharko zuela kalkulatu dute. Adibide bat ematekotan, egunero 23 litro sagardo edaten zituela esaten zen. Ipintza baserrian, erraldoiaren omenezko eskultura bisita daiteke.  
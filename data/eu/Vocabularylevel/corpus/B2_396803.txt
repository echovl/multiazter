Docutec Taupada-markagailua Bihotzeko맚aupadak modu irregularrean sortzen direnean, edota bihotzaren barruko만roapen elektrikoan blokeoren bat gertatzen denean, garrantzi handikoa da erritmo kardiakoa bere onera etortzea, bihotzak betiko martxan taupatzea alegia. Eta helburu horixe betetzen du맚aupada-markagailuak: aparatu edo gailu horrek bihotzeko berezko kontrol-sistema (nodulu sinoaurikularrak edo sinusalak osatua) ordeztu egiten du,막ulkada elektrikoen bidez, eta modu horretan taupadak sinkronizatuak izatea lortzen da, bihotzaren lana (gastu kardiakoa esaten zaiona) maila egokian mantenduz. Bihotzak nola taupatzen du? Bihotza muskulu-ponpa baten modukoa da, eta edozein makinak bezalaxe energia-iturri bat behar du ondo funtzionatuko badu. Bulkada elektrikoa nodulu sinusalean sortzen da, bihotzeko eskuin-aurikulan kokatua dagoen ehun espezializatuko area txikian. Baldintza normaletan, nodulu sinusalak estimulu elektriko bat sortzen du막ihotz-taupada bat ematen den bakoitzean. Estimulu hori eroapen-bideetan barrena doa, eta horren eraginez bihotz-barrunbeak맛zkurtu eta odola kanporantz맗onpatu edo botatzen da. Aurrena eskuineko eta ezkerreko aurikulak estimulatzen dira (bihotzaren goiko barrunbeak edo ganberak, alegia) eta jarraian eskuineko eta ezkerreko bentrikuluak (bihotzaren beheko barrunbeak). Uzkurraldi bakoitzak bihotz-taupada bat esan nahi du. Zenbait kasutan, bihotz-ehun osoa taupada-markagailu bihur daiteke, nodulu sinusala bezalaxe. Taupaden maiztasuna nahasten denean, arritmiak sortzen dira (bihotzeko erritmoa ez da normala). Hori gerta daiteke nodulu sinusalean estimuluen edo deskargen maiztasuna normala ez delako, eroapen-bide normala eten egiten delako edo taupadak markatzeko eginkizuna bihotzaren beste zati batek hartzen duelako. Bihotz-taupada bizkorregia, motelegia edo besterik gabe irregularra denean, bihotzak ez du odola modu egokian ponpatzen, eta horren ondorioz gorputzak ez du behar adina odol jasoko, arritmiak막ihotz-maiztasunaren gain duen eraginaren poderioz. Noiz da beharrezkoa taupada-markagailu bat? Bihotzeko taupada-markagailu naturalak ez duenean ondo funtzionatzen, bidaltzen dituen seinaleak ez dira egokiak (bizkorregiak izan daitezke, edota motelegiak, edo modu irregularrean igorriak). Kasu horietan guztietan bihotzeko ganbarek uzkurtzeko jasotzen dituzten estimuluak ez dira egokiak izaten, eta arritmiak sortzen dira horrela. Taupada-markagailu artifizialak gai dira bihotzak modu erritmikoan eta maiztasun egokian taupatzea eragiteko. Eta modelorik aurreratu eta berrienetan, gainera, bihotzak normal taupatzen duen tarteetan, gailua atsedenean geratzen da. Izan ere, garai bateko taupada-markagailuek (eta baita ez hain antzinakoek ere) igorritako seinaleak ez ziren eteten, eta ez zuten kontuan hartzen bihotzaren beraren seinalerik, normalak izan arren. Gaur egun, elektroestimulazio artifiziala oso metodo eraginkorra da bihotzeko erritmoaren alterazioak (bradikardia modukoak batez ere, erritmoaren mantsotzeak alegia) tratatzeko. Erabat estandarizatuak dauden gailu horiek oso arrisku gutxi dauzkate pazientearentzat. Aurrerapauso handiak izan dira azken urteotan taupada-markagailuen munduan, eta hurrengo urteetan ere berrikuntza ugari espero dira alor horretan. Hori horrela, ondorengo egoerak dira, oro har, taupada-markagailuen indikaziorik baliagarrienak: bradikardia sinusalak, bihotzeko geraldiak, blokeoak (sinoaurikularrak eta baita aurikulobentrikularrak ere) eta takiarritmia grabeak. Markagailuen motak Hainbat ikuspegitatik (esaterako, gailuaren iraupena, aurrerapauso teknologikoak edo zein lekutan kokatzen diren) sailka daitezke taupada-markagailuak. Iraupenaren aldetik, izan daitezke aldi baterakoak edo iraunkorrak. _ Aldi baterakoak (tenporalak). Bihotzeko마saldua ez dela iraunkorra izango pentsatzen da, eta beraz denbora-tarte jakin baterako bakarrik ezartzen da markagailua. _ Iraunkorrak. Egoera ez da itzulgarria, itxura guztien arabera. Hamar bat urteko iraupena izan ohi dute, baina beharrezkoa da aldizka gailua kontrolatzea. Teknologiaren ikuspegitik, berriz, hauek bereizten dira: _ Konbentzionalak. Hauek eragindako estimulazioa bentrikularra da eta asinkronikoa. Horrek esan nahi du eragindako taupada ez doala aurikulako uzkurketarekin bat, eta beraz pazientearen bihotzak erritmo normalean taupatu arren, gailu hauek ez dira gai beren jarduera eteteko. _ Sinkronikoak. Gai dira pazientearen bihotzaren jarduera "irakurtzeko", eta beraz, taupadak normalak direnean inhibitu egiten dira, bere funtzionamendua etenez. _ Sekuentzialak. Aurikula eta bentrikulua modu sinkronikoan estimulatzen dituzte, milisegundo batzuetako aldearekin _ Fisiologikoak. Bihotzaren maiztasuna bizkortzen dute, muskuluen jarduera antzeman bezain laster. _ Arritmiaren kontrako gailuarekin. Takiarritmia bat ezagutu eta antzematen dute, eta martxan jartzen dira, erritmoaren asaldu hori kontrolatzeko. Eta, azkenik, kokalekuari begira izan daitezke kanpokoak nahiz barrukoak. _ Kanpokoak. Gailua pazientearen bularraldearen gainean jartzen da. Eta asko hobetu diren arren, argindar handia behar dute bihotza estimulatzea lortzeko, eta horrek inguruko muskuluen espasmoa eragin dezake. Horregatik, larrialdiko kasuetan bakarrik erabiltzen dira, barruko gailua jarri bitartean. _ Barrukoak. Erosoak eta fidagarriak. Zuzenean bihotzean ezartzen dira. Gailuaren deskripzioa Taupada-markagailu iraunkorrak, horixe baita gehien erabiltzen dena, bi osagai izaten ditu normalean: * Bulkaden sorgailua. Hamar bat urtean irauten duen litiozko bateria batek eta zirkuitu elektronikoen sistema batek osatua. * Eroaleak. Kable malgu eta isolatuak, bakarra edo bi, seinaleak bulkaden sorgailutik bihotzera eramaten dituztenak, eta kasu batzuetan baita alderantziz ere (bihotzetik bulkada-sorgailura alegia). Eroalearen mutur bat sorgailuan jartzen da eta bestea aurikulan, bentrikuluan edo bietan, zer-nolako arritmia tratatu nahi den kontu. Arreta-neurri bereziak hartu behar al dira? Medikuak zehatz-mehatz azalduko dizkio gaixoari hartu beharreko neurriak, baina gaur egungo gailuekin kanpoko interferentzia elektrikoak askoz ere gutxiago dira -telefono mugikorrekin gertatzen zirenak esate baterako- garai bateko taupada-markagailuekin alderatuz gero. Hona hemen garrantzitsuenak: - Kontuz ibili aireportuetako segurtasun-detektagailuetatik pasatzerakoan. - Saihestu erresonantzia magnetikoko irudi-aparatuak edo eremu magnetiko handiak dituztenak. - Kontuz, motor handiekin ibiliz gero (itsasontzietakoak, adibidez), markagailuaren erritmoa aldaraz dezakete-eta, aldi baterako bakarrik bada ere. - Baztertu boltaje handiko makineria, radarrak, irrati edo telebista말gorgailuak, goi-tentsioko kableak eta많aldaketa-labeak. Ze jarduera egin daitezke normalean taupada-markagailuarekin? Markagailu bat ezarrita duten pertsonak beren adineko gainerako lagunek egiten dituzten jarduera berak egiteko gai dira. Horrela, a) Ariketa fisikoa neurrian egin daiteke, medikuak baimena eman ondoren, baita etxeko lanak ere. b) Automobila gidatu daiteke. c) Bidaiatu daiteke, betiere gailuaren identifikazio-txartela aldean eramanez. d) Harreman sexualak izan daitezke. e) Aisia edo jolaseko jarduerak egin daitezke, markagailua kokatua dagoen zonan kolperik ez hartzeko kontu pixka batekin. Eta kolperen bat hartuz gero, medikuarengana joatea komeni da. Jabier Agirre. UZEI
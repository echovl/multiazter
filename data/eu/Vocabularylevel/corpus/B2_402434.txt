Docutec Maider Amenabar (ALCER): Giltzurruneko gutxiegitasuna Maider Amenabar Perurena gizarte-langilea da eta hamaika urte daramatza ALCER erakundeak Donostia Ospitalean eskaintzen duen Atentzio Psikosozialeko Zerbitzuan lanean. Giltzurruneko gutxiegitasunaz eta ALCER, Giltzurrun Gaixoen Elkarteaz arituko da saio honetan. Transcription:[+] Transcription:[-] Maider Amenabar Perurena gizarte-langilea da eta hamaika urte daramatza ALCER erakundeak Donostia Ospitalean eskaintzen duen Atentzio Psikosozialeko Zerbitzuan lanean. ALCER erakundeak 30 urte bete ditu eta urteurren hau aprobetxatu dugu Maider gurera gonbidatzeko. Esataria: Maider, egun on. Maider Amenabar: Egun on. Esataria: Eta zorionak. Maider Amenabar: Eskerrik asko. Esataria: 30 urte, urteurren borobila da eta ospatu beharrekoa da! Maider Amenabar: Halaxe da, halaxe. Esataria: Atentzio Psikosozialeko Zerbitzua esan dugu. Zer esan nahi du honek? Nola azalduko zenuke zer den? Maider Amenabar: Guk giltzurrun-gutxiegitasun kroniko terminala duten pazienteekin lan egiten dugu, gaixotasunaren prozesuak dakartzan etapa desberdinetan: aurredialisian dauden pazienteekin, dialisi etapan daudenekin ere eta transplante egoeran daudenekin. Esataria: Eta gaixo hauek zuengana iritsi aurretik, pentsatzen dut euren familiak medikuarekin egonak izango direla. Nola iristen dira? Zein da zuen berezitasuna? Maider Amenabar: Gure berezitasuna da, beste elkarte batzuekin konparatuz, Donostia Ospitalean gaudela; zerbitzuko bi profesionalak duela 22 urtetik. Eta batez ere Donostia Ospitaleko Nefrologia Zerbitzutik —nefrologoa da giltzurruneko espezialista— iristen zaizkigu pazienteak, eta baita Gipuzkoako beste dialisi- unitateetatik, Poliklinika Gipuzkoatik eta Zumarragako Ospitaletik ere. Esataria: Pentsatzekoa da, Maider, gaixo guztiak ez direla egoera berean egongo, zeren ez da gauza bera izango dialisian urte mordoska bat daramatzan gaixoa tratatzea edo transplante baten zain dagoen gaixo bat tratatzea. Maider Amenabar: Halaxe da, zeharo desberdina da. Guk gure lanean hiru talde nagusitan banatzen ditugu gaixoak: alde batetik, gazteak (40 urtetik beherakoak), helduak (40 eta 65 urte bitartekoak) eta nagusiak (65 urtetik gorakoak). Adin-talde bakoitzaren beharrak zeharo desberdinak dira. Gazteek bizitzan, nolabait esateko, dena egiteko daukate: ikasketak, lehenengo lanpostua aurkitu, bikotea edo familia osatu eta abar. Helduek, berriz, lanpostua, normalean, nahiko egonkorra daukate, baina famili kargak dituzte eta behar ekonomiko handiak. Eta nagusiek, berriz, beste arazo batzuk dituzte: autonomia falta dela-eta, mendekotasunarekin edo dependentziarekin lotutakoak. Beraz, gure lana adin-talde bakoitzak behar duenaren araberakoa izaten da. Esataria: Bakoitzaren beharretara moldatu behar izaten duzue? Maider Amenabar: Halaxe izaten da. Esataria: Adin-taldeen araberako banaketa egiten duzue baina nongo gaixoak hartzen dituzue, ospitale horretakoak bakarrik?, kanpokoak ere jasotzen dituzue? Maider Amenabar: Gu ALCER-Gipuzkoa garenez, Gipuzkoa osoko giltzurrun-gaixoak jasotzen ditugu eta beren familiak ere artatzen ditugu gure zerbitzu desberdinetan. Gaixo hauek, nagusiki erreferentziazko ospitalea Donostia Ospitalea denez, Donostia Ospitaletik eratorriak dira, baina, baita ere, Poliklinika Gipuzkoatik eta Zumarragako Ospitaletik ere. Esataria: Dialisia edo hemodialisian dauden gaixoek arazo ugari izaten dituzte eta, esate baterako, eguneroko bizitza aldatu behar dutenean, tartean oporrak daudelako, egoera berri horretara moldatzea ez da horren erraza izango, ez? Maider Amenabar: Ez da batere erraza. Batez ere hemodialisian dauden paziente gipuzkoar guztiek oporretara, oporren arrazoiagatik edo beste edozein arrazoirengatik, bi egun baino gehiago bere etxetik kanpora pasa nahi badituzte, Atentzio Psikosozialeko Zerbitzuarekin harremanetan jarri behar dute, guk makinaren gestioa lortzeko. Esataria: Eta, esate baterako, kanpora bazoaz, zuk lortu dezakezu laguntza hori kanpoan ere jasotzea, atzerrira bazoaz edo oporralditxo bat egin behar baduzu? Maider Amenabar: Baita ere. Estatu mailan guk izugarrizko gestio pila egiten ditugu makinak lortzeko; eta Europa mailan ere ez dago inolako arazorik. Esataria: Esan dugu dagoeneko 30 urte daramatzala ALCERek lan horretan. Baina ez dakienarentzat, irratia entzuten ari denarentzat, nola azalduko zenuke zer den zehazki ALCER? Maider Amenabar: ALCERek esan nahi du "Giltzurrun Gaixoen Elkartea", eta bi talde handitan banatzen ditugu gure harrera-zerbitzuak: alde batetik, aipatu berri dugun Atentzio Psikosozialeko Zerbitzua, Donostia Ospitaleko Amara Eraikinean garatzen dena, eta beste alde batetik, Elkartze Zerbitzua eta Aholkularitza Dietetiko Nutrizionala. Hau, berriz, Amara Berri auzoan, Donostian daukagun lokal sozialean garatzen da. Esataria: Eta amaitzeko, ALCER erakundea batez ere giltzurrunarekin lotuta dagoela esango dugu. Baina organo-emaileak lortzeko kanpainak ere burutzen dituzue. Zer esan daiteke gai honen gainean? Maider Amenabar: Gaur egun esan daiteke ALCER-Gipuzkoak Lurraldeko Erregistroan 60.000 biztanle dituela erregistratuak banan-banan. Horrek zer esan nahi du? Horrek esan nahi du hauetako bakoitzak, baldintza egokietan hilez gero, bere organoak emateko baimena idatziz adierazi duela. Honek ez du esan nahi, nahi eta nahi ez, organo emaile erreal bihurtuko direnik. Organo emaile erreal izateko aukera oso gutxi ditugu: ospitale batean hil behar da eta baldintza oso jakinetan. Orduan, ospitaleetan hiltzen direnetatik % 1 da soilik organo-emaile potentziala. Hori horrela izanda, oso garrantzitsua iruditzen zaigu gure entzuleek jakitea ALCERek Gipuzkoa osoko farmazietan dituela buletinak -emaile egiteko buletinak-, eta oso inportantea dela aldez aurretik idatziz zure borondate hori adieraztea eta zure ingurukoei —lagunei, familiari...— honen berri ematea. Esataria: Eta duda-mudan dagoen entzule horri zer esango zenioke? Zer garrantzi du organo-emaile egiteak? Maider Amenabar: Oso garrantzitsua da; gure pazienteen profila izugarri aldatzen ari da eta pazienteen kopurua baita ere. Eta guk beti esaten diogu duda-mudatan dagoen horri aukera gehiago ditugula gutako edozeinek organo bat behar izateko organo-emaile izateko baino. Orduan, egoistaki ez bada ere, interesatzen zaigu organo-emaile izatea, egunen batean organoren bat behar badugu. Esataria: Bueno, Maider, behin hori entzunda, orain entzuleen esku geratzen da, eurek hartu beharko dute erabakia. Baina ALCERekin harremanetan jarri nahi duenak zer egin behar du, nora jo behar du? Maider Amenabar: ALCERekin harremanetan jarri nahi duenak aukera desberdinak ditu. Alde batetik, gure webgune berria bisitatzea: www.alcergipuzkoa.org da. Edo, bestela, gure telefono-zenbakia 943 46 90 47 da. Esataria: Ederki, hortxe, bada, ALCERekin harremanetan jartzeko bideak. Ba, Maider Amenabar Perurena, eskerrik asko gurean izateagatik eta hurren arte. Maider Amenabar: Hurren arte. Eskerrik asko zuei. Maider Amenabar Perurena gizarte-langilea da eta hamaika urte daramatza ALCER erakundeak Donostia Ospitalean eskaintzen duen Atentzio Psikosozialeko Zerbitzuan lanean. ALCER erakundeak 30 urte bete ditu eta urteurren hau aprobetxatu dugu Maider gurera gonbidatzeko. Esataria: Maider, egun on. Maider Amenabar: Egun on. Esataria: Eta zorionak. Maider Amenabar: Eskerrik asko. Esataria: 30 urte, urteurren borobila da eta ospatu beharrekoa da! Maider Amenabar: Halaxe da, halaxe. Esataria: Atentzio Psikosozialeko Zerbitzua esan dugu. Zer esan nahi du honek? Nola azalduko zenuke zer den? Maider Amenabar: Guk giltzurrun-gutxiegitasun kroniko terminala duten pazienteekin lan egiten dugu, gaixotasunaren prozesuak dakartzan etapa desberdinetan: aurredialisian dauden pazienteekin, dialisi etapan daudenekin ere eta transplante egoeran daudenekin. Esataria: Eta gaixo hauek zuengana iritsi aurretik, pentsatzen dut euren familiak medikuarekin egonak izango direla. Nola iristen dira? Zein da zuen berezitasuna? Maider Amenabar: Gure berezitasuna da, beste elkarte batzuekin konparatuz, Donostia Ospitalean gaudela; zerbitzuko bi profesionalak duela 22 urtetik. Eta batez ere Donostia Ospitaleko Nefrologia Zerbitzutik —nefrologoa da giltzurruneko espezialista— iristen zaizkigu pazienteak, eta baita Gipuzkoako beste dialisi- unitateetatik, Poliklinika Gipuzkoatik eta Zumarragako Ospitaletik ere. Esataria: Pentsatzekoa da, Maider, gaixo guztiak ez direla egoera berean egongo, zeren ez da gauza bera izango dialisian urte mordoska bat daramatzan gaixoa tratatzea edo transplante baten zain dagoen gaixo bat tratatzea. Maider Amenabar: Halaxe da, zeharo desberdina da. Guk gure lanean hiru talde nagusitan banatzen ditugu gaixoak: alde batetik, gazteak (40 urtetik beherakoak), helduak (40 eta 65 urte bitartekoak) eta nagusiak (65 urtetik gorakoak). Adin-talde bakoitzaren beharrak zeharo desberdinak dira. Gazteek bizitzan, nolabait esateko, dena egiteko daukate: ikasketak, lehenengo lanpostua aurkitu, bikotea edo familia osatu eta abar. Helduek, berriz, lanpostua, normalean, nahiko egonkorra daukate, baina famili kargak dituzte eta behar ekonomiko handiak. Eta nagusiek, berriz, beste arazo batzuk dituzte: autonomia falta dela-eta, mendekotasunarekin edo dependentziarekin lotutakoak. Beraz, gure lana adin-talde bakoitzak behar duenaren araberakoa izaten da. Esataria: Bakoitzaren beharretara moldatu behar izaten duzue? Maider Amenabar: Halaxe izaten da. Esataria: Adin-taldeen araberako banaketa egiten duzue baina nongo gaixoak hartzen dituzue, ospitale horretakoak bakarrik?, kanpokoak ere jasotzen dituzue? Maider Amenabar: Gu ALCER-Gipuzkoa garenez, Gipuzkoa osoko giltzurrun-gaixoak jasotzen ditugu eta beren familiak ere artatzen ditugu gure zerbitzu desberdinetan. Gaixo hauek, nagusiki erreferentziazko ospitalea Donostia Ospitalea denez, Donostia Ospitaletik eratorriak dira, baina, baita ere, Poliklinika Gipuzkoatik eta Zumarragako Ospitaletik ere. Esataria: Dialisia edo hemodialisian dauden gaixoek arazo ugari izaten dituzte eta, esate baterako, eguneroko bizitza aldatu behar dutenean, tartean oporrak daudelako, egoera berri horretara moldatzea ez da horren erraza izango, ez? Maider Amenabar: Ez da batere erraza. Batez ere hemodialisian dauden paziente gipuzkoar guztiek oporretara, oporren arrazoiagatik edo beste edozein arrazoirengatik, bi egun baino gehiago bere etxetik kanpora pasa nahi badituzte, Atentzio Psikosozialeko Zerbitzuarekin harremanetan jarri behar dute, guk makinaren gestioa lortzeko. Esataria: Eta, esate baterako, kanpora bazoaz, zuk lortu dezakezu laguntza hori kanpoan ere jasotzea, atzerrira bazoaz edo oporralditxo bat egin behar baduzu? Maider Amenabar: Baita ere. Estatu mailan guk izugarrizko gestio pila egiten ditugu makinak lortzeko; eta Europa mailan ere ez dago inolako arazorik. Esataria: Esan dugu dagoeneko 30 urte daramatzala ALCERek lan horretan. Baina ez dakienarentzat, irratia entzuten ari denarentzat, nola azalduko zenuke zer den zehazki ALCER? Maider Amenabar: ALCERek esan nahi du "Giltzurrun Gaixoen Elkartea", eta bi talde handitan banatzen ditugu gure harrera-zerbitzuak: alde batetik, aipatu berri dugun Atentzio Psikosozialeko Zerbitzua, Donostia Ospitaleko Amara Eraikinean garatzen dena, eta beste alde batetik, Elkartze Zerbitzua eta Aholkularitza Dietetiko Nutrizionala. Hau, berriz, Amara Berri auzoan, Donostian daukagun lokal sozialean garatzen da. Esataria: Eta amaitzeko, ALCER erakundea batez ere giltzurrunarekin lotuta dagoela esango dugu. Baina organo-emaileak lortzeko kanpainak ere burutzen dituzue. Zer esan daiteke gai honen gainean? Maider Amenabar: Gaur egun esan daiteke ALCER-Gipuzkoak Lurraldeko Erregistroan 60.000 biztanle dituela erregistratuak banan-banan. Horrek zer esan nahi du? Horrek esan nahi du hauetako bakoitzak, baldintza egokietan hilez gero, bere organoak emateko baimena idatziz adierazi duela. Honek ez du esan nahi, nahi eta nahi ez, organo emaile erreal bihurtuko direnik. Organo emaile erreal izateko aukera oso gutxi ditugu: ospitale batean hil behar da eta baldintza oso jakinetan. Orduan, ospitaleetan hiltzen direnetatik % 1 da soilik organo-emaile potentziala. Hori horrela izanda, oso garrantzitsua iruditzen zaigu gure entzuleek jakitea ALCERek Gipuzkoa osoko farmazietan dituela buletinak -emaile egiteko buletinak-, eta oso inportantea dela aldez aurretik idatziz zure borondate hori adieraztea eta zure ingurukoei —lagunei, familiari...— honen berri ematea. Esataria: Eta duda-mudan dagoen entzule horri zer esango zenioke? Zer garrantzi du organo-emaile egiteak? Maider Amenabar: Oso garrantzitsua da; gure pazienteen profila izugarri aldatzen ari da eta pazienteen kopurua baita ere. Eta guk beti esaten diogu duda-mudatan dagoen horri aukera gehiago ditugula gutako edozeinek organo bat behar izateko organo-emaile izateko baino. Orduan, egoistaki ez bada ere, interesatzen zaigu organo-emaile izatea, egunen batean organoren bat behar badugu. Esataria: Bueno, Maider, behin hori entzunda, orain entzuleen esku geratzen da, eurek hartu beharko dute erabakia. Baina ALCERekin harremanetan jarri nahi duenak zer egin behar du, nora jo behar du? Maider Amenabar: ALCERekin harremanetan jarri nahi duenak aukera desberdinak ditu. Alde batetik, gure webgune berria bisitatzea: www.alcergipuzkoa.org da. Edo, bestela, gure telefono-zenbakia 943 46 90 47 da. Esataria: Ederki, hortxe, bada, ALCERekin harremanetan jartzeko bideak. Ba, Maider Amenabar Perurena, eskerrik asko gurean izateagatik eta hurren arte. Maider Amenabar: Hurren arte. Eskerrik asko zuei.
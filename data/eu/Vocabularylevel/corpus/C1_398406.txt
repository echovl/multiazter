Docutec Ordu-kredituen sistema euskara-ikastaroetan. Osakidetzako langileentzat IVAPek 2006-2007 ikasturtetik ordu-kredituaren sistema aplikatzen die Osakidetzaren diru-laguntzaren bidez euskara-ikastaroak egiten dituzten langileei. Sistema hau aplikatzearen arrazoiak bi dira: bitartekoen eta helburuen artean arrazoizko proportzioa ezartzea eta langileek, prestakuntza jaso ahala, hizkuntza-eskakizunak modu progresiboan gainditzea. IVAPek 2006-2007 ikasturtetik ordu-kredituaren sistema aplikatzen die Osakidetzaren diru-laguntzaren bidez euskara-ikastaroak egiten dituzten langileei. Sistema hau aplikatzearen arrazoiak bi dira: bitartekoen eta helburuen artean arrazoizko proportzioa ezartzea eta langileek, prestakuntza jaso ahala, hizkuntza-eskakizunak modu progresiboan gainditzea. Beraz, 2006-2007 ikasturtetik aurrera, Osakidetzako langile bakoitzari bere ordu-kreditua finkatzen zaio egiten duen lehen ikastaroan. 2006-2007 ikasturtea baino lehen egindako ikastaroak ez dira zenbatzen ordu-kredituaren sisteman. Edozein ikastaro motari aplikatzen zaio: lanorduetako eta lanorduz kanpoko ikastaroei, udakoei barne.       Zer da, baina, ordu-kreditua? IVAPek Osakidetzako langileei ordainduko dizkien eskola-orduen gehienezko kopurua, hizkuntza-eskakizunak hurrenez hurren egiaztatzeko. Langile baten ordu-kreditua kalkulatzeko, langilearen hasiera-maila eta egiaztatu behar duen hurrengo hizkuntza-¬eskakizuna hartzen dira kontuan, hau da: 1- Langilearen hasiera-maila: ordu-kredituen sistema indarrean jarri denetik aurrera, hau da 2006-2007 ikasturtetik aurrera, langilea euskara-ikastaroetan eskolatzen den lehen ikasturtean hasten duen maila (urratsa) izango da.   2- Langileak egiaztatu behar duen hurrengo hizkuntza-eskakizuna: langileak egiaztatu duen azken hizkuntza-eskakizunaren ondorengoa da. Oraindik bat ere ez badu egiaztatu, 1. hizkuntza-eskakizuna izango da. Ez nahastu langileak lanpostuan ezarrita daukan hizkuntza-eskakizunarekin.Bi aldagai horiek gurutzatuta, ordu-kredituak jasotzen dituen ondorengo taula hau osatzen da:      urratsa    1HE    2HE    3HE    4HE   Euskalduntzea     1.a     2.a     3.a     4.a     5.a     6.a     7.a     8.a     9.a   10.a   11.a   12.a 1.210 1.030   890   770   550   490   380   320   210   160   110    90   1.770  1.600  1.330  1.150    930    760    610    490    420    370    210    160  2.430  2.210  2.020  1.810  1.530  1.210  1.190    880    730    590    470    340 2.730 2.510 2.320 2.110 1.830 1.510 1.490 1.180 1.030   890   770   640  Alfabetatzea     201     202  320    -   350   320   500   370  800  670            4HE     401    -      -     -   Langilearen hasiera-maila ez da aldatzen ordu-kredituari begira, hau da, behin ordu-kreditua finkatu denean, hasiera-maila ere finkoa da nahiz eta ondorengo ikasturteetan langilearen euskara-maila ordu-kreditua ezarri zitzaionean zeukana baino altuagoa edo baxuagoa izan. Beraz, hasiera-maila bat eta bakarra da langileak ikasprozesuan zehar egiaztatu nahi dituen hizkuntza-eskakizun (HE) guztietarako. Bestela esanda, behin langilearen hasiera-maila finkatuta, gorako taulan hasiera-maila horri dagokion lerroan bilatu behar dira HE bakoitzerako langile horrek izango dituen ordu-kredituak. Ordu-kredituaren helburua, betiere, langileak gainditu behar duen hurrengo hizkuntza-eskakizuna da, ez dauka zerikusirik lanpostuaren hizkuntza-eskakizunarekin. Adibidez: erizain batek 2HE du ezarrita bere lanpostuan, baina 2007-2008 ikasturtean 3. urratsean hasi da ikasten eta oraindik ez dauka 1HE. Aurreko taulan ikus dezakegunez, langile horrek 890 ordu izango ditu, ez 1.330 ordu, egiaztatu behar duen hizkuntza- eskakizuna 1HE delako. Beraz, langilea lanpostuz aldatu arren, gainditu behar duen "hurrengo hizkuntza- eskakizuna" eta "hasiera-maila" ez dira aldatzen; beraz, bere ordu-kreditua ere ez da aldatzen. Nola gastatzen da ordu-kreditua? Ordu-kreditua eskolan ematen diren orduekin gastatzen da, hau da, eskola-orduak zenbatzen dira eta ez ikasleak hartutako orduak; adibidez, hilabete batean 40 eskola¬-ordu eman badira, taldeko guztiei 40 ordu kenduko zaie ordu-kreditutik,  berdin % 100eko asistentzia izan duenari zein % 80koa izan duenari; beraz, ordu-kredituak ez dauka zerikusirik ikasleak eskolan izandako asistentziarekin. Ordu-kreditua eguneratzea Ordu-kredituaren saldoa hilez hil eguneratzen da. Ikastaroak urrian 40 ordu baditu, horiek deskontatuko dira ordu-kreditutik (langilearen asistentzia kontuan hartu gabe). Ikastaroak 210 ordu baditu, ikasleari ordu horiek deskontatuko zaizkio ikasturte amaieran. Ikasleak ikastaroa uzteko asmoa badu, jakinarazi egin beharko die Osakidetzari eta IVAPi; horrela eginez gero, baja den egunetik aurrera ordu-kredituaren zenbaketa eten egingo da, ez zaizkio ordu horiek kenduko. Langileak ez badu eskola uztea jakinarazten, ordu-kredituak agortzen jarraituko du ikastaroan eman diren orduekin. Horregatik, oso garrantzitsua da eskola-uztea jakinaraztea. Eskola-uztea jakinarazteko, inprimaki hau erabil daiteke: "Jakinarazpena. Euskara ikastaroetara joateari uztea", Osakidetzaren euskara web orritik eskuratuta. Langileak hizkuntza-eskakizuna egiaztatzen duenean, eguneratu egingo da ordu-kreditua. Zein izango da ordu-kredituaren saldo berria? Langile bati geratzen zaion saldoa kalkulatzeko, nahikoa da kenketa hau egitea: memento bakoitzean dagokion ordu-kreditua ken hasiera-mailatik emandako eskola-orduak. Saldoa = ordu-kreditua (OK) ? emandako orduak Adibidez, hona hemen langile baten 3HE lortu arteko ikasprozesu posible bat. Ikusi nola eboluzionatzen duen bere saldoak ikasturtearen hasieran eta bukaeran: Ikasturtea  Hasiera-  maila Urratsa1  Hurrengo      HE    OK    OK saldoa ikasturtearen   hasieran   Ikastaroan  emandako    orduak2   Emandako    orduak   metatuta   OK saldoa ikasataroaren    amaieran       HE azterketaren   emaitza  2006-2007  (otsail-ekaina)     5.a     1HE   550       550  430 (5 orduko ikastaroa lanorduetan)      430        120   (=550-430)  GAI (1HE)  2007-2008 (urri-otsaila)      5.a     2HE   930       500  (=930-430)  435 (5 orduko ikastaroa lanorduetan)      865         65   (=930-865)    2007-2008 (otsail-ekaina)      5.a     2HE   930         65  (=930-865)  430 (5 orduko ikastaroa lanorduetan)     1.295       -365 (=890-1.105)  GAI (2HE)  2008-09 (urri-ekaina)      5.a     3HE  1.530       225 (=1.330-1.105)  300 (2 orduko ikastaroa lanorduz kanpo)     1.595        -65 (=1.530-1.595)   EZ GAI     (3HE) ez zaio eskaerarik onartuko 1 Ordu-kredituaren ondorioetarako hasiera-maila ez da aldatzen. 2 Hemen adierazten diren ordu-kopuruak erreferentziarako baino ez dira; kasuan kasuan aldatu egin daiteke. Langilearen saldoa ikastaroaren iraupena baino murritzagoa bada ere, eskaera egin dezake (adibidez, aurreko ikasturtearen amaieran +65 orduko saldoa geratu zaion langile batek), nahiz eta ordu-kreditua agortzear egon. Ikastaroak aurrera egin ahala, saldoa agortu egingo zaio, baina, horrela izanda ere, eskoletan jarraitu eta ikastaroa amaitu ahal izango du. Dena dela, saldoa agortzen zaionetik ikastaroa bukatu bitartean ikasleari emandako orduak zenbatu eta, hala badagokio, kendu egingo zaizkio hurrengo hizkuntza-eskakizunari dagokion ordu-kreditutik. Langileak ikastaroa amaitu, baina ez badu hurrengo hizkuntza-eskakizuna gainditu, hurrengo deialdian ez zaio eskaerarik onartuko. Hurrengo ikastaroari hasiera eman ahal izateko, beharrezkoa da saldoa positiboa izatea. Langileek hurrengo ikasturterako eskaera apirilean egin behar dutenez, lehen deialdiko hizkuntza-eskakizunetako azterketen emaitzen zain geratuko da. IVAPek ordu-kredituaren kontrola egingo du eta saldo negatiboa duten eskaera guztiak bertan behera utziko ditu. Hori dela eta, nahiz eta langilearen zerbitzu-erakundeak eskabidea behin-behinekoz onartu, gerta daiteke IVAPek eskaera hori bertan behera uztea. Langilearen ikasprozesua etetea Osakidetza-Euskal Osasun Zerbitzuaren Euskara Planaren garapenean kaltegarri izan daitekeenez, Osakidetzak bidezkoa irizten dio zenbait baldintza jartzea egoera horretan dauden langileek behin bakarrik ohiz kanpoko laguntza izan dezaten, ikasketa-prozesua burutzeko aukera izan dezaten. Helburu horrekin, Giza Baliabideetako zuzendariak 7/2008 Jarraibideak eman ditu laguntza berezia jasotzeko baldintzak arautuz. Osakidetzaren laguntza berezia behin bakarrik emango da eta ikastaroek ez dute ordu-krediturik kontsumituko. Osakidetza-Euskal Osasun Zerbitzuko langileentzako ordu-kredituen sistema arau honen bidez ezarri da: 2005eko azaroaren 30eko Agindua. Gai honen gaineko informazio gehiago jasotzeko, helbide elektroniko hauetara jo daiteke: - OSAKIDETZA, 2008-2009 ikasturtea (Ohiko galderak) - OSAKIDETZA, 2007/08 Jarraibideak) - OSANET, Ohiko galderak - IVAP, euskara-ikastaroetako ordu-kredituen sistema (IVAPekin hitzarmena duten erakundeentzat): sarri egindako galderen erantzunak - IVAP, lankidetza hitzarmenaren onarria: 2005-11/30eko Agindua
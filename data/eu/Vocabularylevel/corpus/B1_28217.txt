Docutec Abokatua kontratatzeko aholkuak Kontsumitzaile elkartearen artikulu laburra. Abokatua behar izanez gero, nola jokatu azaltzen digu aholku erraz batzuen bidez. Abokatu batengana jo aurretik, bildu ahal duzun informazio eta dokumentazio guztia, eta joan lehendabizi kontsumitzaileen elkarte batera, kontsulta hutsa 30-60 euro bitarte kobra baitezake abokatuak. Ondo prestatu aurreneko kontsulta. Ongi zehaztu zer den abokatuari kontatu behar diozuna, eta, halaber, eskatu nahi diozuna. Eraman beharrezkoa den dokumentazioa. Zintzoa izan abokatuarekin, bestela, zeure burua arituko baitzara engainatzen. Espainiako Estatuko zuzenbide fakultateetan ez dago espezializazio sistemarik. Kontuan hartu hori, bereziki, teknikoki konplexuak diren gaietan; esaterako, bankuekin zerikusia dutenetan. Abokatuari idatzizko aurrekontu bat eskatzea komenigarria da. Hasi nahi duzun ekimenak sortaraz ditzakeen gastu guztiei buruzko informazioa eskatu (ez bakarrik abokatuen ordainsariei buruzkoa, baizik eta prokuradorearen ordainsaria zenbatekoa izango den, kostu judizialak zenbatekoak. ..). Epaiketarik errazenak ere gal daitezke eta aurkariaren kostuak ordaintzera zigortua izan zaitezke. Abokatuak ondo aholkatuko zaituela suposatzen da, baina inork ez dizu zure aldeko emaitza ziurtatuko. Arrazoia izateaz gainera, hala duzula frogatzea eta epaileak hori onartzea beharrezkoa da epaiketa guztietan. Beharrezkoa iruditzen bazaizu, eta abokatuari komenigarria iruditzen bazaio, apelatu egin dezakezu. Bigarren prozesu horretan, abokatuaren ordainsariak merkeagoak izaten dira (aurrenekoan kobratutakoen %60). Prokuradoreenak, ordea, %20 garestiago izango dira.
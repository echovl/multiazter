Docutec Bidaiariek dutxa dute aireportuan Barajasko aireportuan, Madrilen bezerorik finenentzat dutxa-zerbitzua jarri zuen Iberia konpainiak duela bi urte eta, orain, bi dutxa jarri dira aireportuko negozio-gelan edozein konpainiatako bidaiarientzat. Barajasko bidaiariek dutxa bat hartu dezakete hegazkina hartu baino lehen eta jaitsi ondoren Orain bi urte jarri zuen abian Iberiak zerbitzu hau bere bezero garrantzitsuenentzat eta orain beste bi dutxa jarri dira aireportuan edozein konpainiatako bidaiarientzat. Barajasko aireportuan, Madrilen bezerotik finenentzat dutxa-zerbitzua jarri zuen Iberia konpainiak duela bi urte eta orain, bi dutxa jarri dira aireportuko negozio-gelan edozein konpainiatako bidaiarientzat. Iberiaren kasuan, bidaiagatik prezio altuak ordaintzen dituzten bezeroentzako bakarrik da dutxa zerbitzua, negozio-gizonak eta exekutiboak gehienak. Hegaldiaren prezioan sartuta dago zerbitzua. Lehentasunezko bezeroek bi bainu oso dituzte eta bussinesean bidaiatzen dutenek, berriz, hiru. Bainu horietan komuna, konketa, arropa zintzilikatzeko esekitokia, ispilu handi bat eta hidromasajea ematen duen dutxa daude. Toailak, zapatilak, xaboiak, kremak, koloniak, ile-lehorgailuak eta harrerarekin lotura duen telefonoa aurki daitezke bertan. Zerbitzu hori goren mailako bidaiariek soilik erabil dezakete eta goizean erabiltzen da batik bat. Hala, hegazkinetik jaitsitakoan, bidaiariek ez daukate hotelera joan beharrik dutxa bat hartzera. Orain dela hilabete batzuk zerbitzu hau beste bidaiarien eskuetan jarri zuen Barajasko aireportuak. Izan ere, pare bat dutxa jarri dituzte negozio-gelan. Iberiako zerbitzuaren antzekoa eskaintzen da gune horretan ere, baina ez dago hegaldiaren prezioan sartuta. 18 euro kostatzen da gelara sartzea eta 30 euro gehiago ordaindu behar dira dutxak erabili nahi izanez gero. Gune berri horretan, gainera, hainbat bilera gela jarri dituzte eta nazioarteko enpresek asko erabiltzen omen dituzte, denbora eta kostua murrizten baitute. Ordubetez erabili daitezke dutxak eta hidromasajeaz gain, toailak eta gelak aurkitu daitezke bertan. Egunkaria irakurri edota gosaria hartzeko gunea ere badauka, gainera.
Docutec Bularretako ebakuntzaren erruz Emakume batek kirurgia estetikoko ebakuntza egin zuen bularretan, horiek silikonazko inplanteekin birkokatzeko eta orbainak disimulatzeko. Ebakuntzaren ondorioz orbainak areagotu egin ziren eta antiestetikoak bihurtu eta, horrek, era berean, arazo psikologiko handiak eragin zizkion emakumeari bere harreman profesional, pertsonal, familiar eta sexualetan. Ebakuntzaren arriskuez aldez aurretik eta behar bezala informaziorik jaso ez zuela uste zuenez, demanda bat aurkeztu zuen klinikaren kontra. Gorenak 2003ko uztailaren 22ko epaiaren bidez dio borondatezko medikuntzan medikuaren eta pazientearen arteko kontratuzko harremana obra errentamendu baten antzekoa dela, lortu nahi den helburua eskuratzeko obligazioa edo bermea areagotzen delako. Gainera, jurisprudentziak aurreikus daitezkeen eta maiz gertatzen diren balizko arriskuei buruz bezeroa informatzeko obligazioa ezartzen dio medikuari, bezeroak baloratu ditzan. Gorenak bezeroari eragindako kalteak ordaintzera zigortu du klinika.
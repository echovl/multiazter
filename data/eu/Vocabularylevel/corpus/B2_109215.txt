Docutec India zaharra, hegoak zabalik Indiako iparraldea da ezagunena, bisitari gehien hartzen duena. Hantxe daude Agrako Taj Mahal monumentu aparta, Himalaiako mendi grand/e.">erraldoiak, Rajastan basamortu itzela, eta hinduek duten hiririk santuena: Benares. Baina, Indiako hegoaldean ere badira toki ederrak, noski. Hantxe sortu zen kultura dravidikoa, Indiako kulturarik zaharrena, iparraldean baino musulman gutxiago daudelako hinduismoari garbien eutsi diona. Eta tenplu ikusgarriak ere badira hegoan, paraje tropikalak, Bonbai hiri inportantea îegungo izen ofiziala Mumbai daî, Bangalore eta gaur egun Chennai izena daukan Madras hiria. Hegoan, India osoan legez, hindia da hizkuntza ofiziala, baina herritar gehienek ez dute menperatzen. Hango hizkuntzak, adibidez, telegu, malayalam eta tamila dira, hizkuntza dravidikoak direnak, Andra Pradeshîen, Keralan eta Tamil Nadun hitz egiten direnak hurrenez hurren. Guk ez dugu hizkuntza hauen berririk, baina hiztun asko dauzkate hirurek ere: teleguak 70 milioi, tamilak 55 milioi eta malayalamak 30 milioi. Indiar eskolatuek ingelesa ere badakite. Zorionez, geroz eta ume gehiago doa eskolara. Egia da India behartsua dela, baina biziîmailak gora egin du azken urteotan. Gaur egun bada klase ertain bat, kontsumorako ahalmen handitxoarekin. Indiarrak erlijioa bizi du, eta India hegoaldea tenpluz josita dago. Iparraldeko eraikin horiek xumeagoak dira, ez daude hain apainduak, hain kargatuak. Hegoaldekoek, aldiz, hinduismoko jainkoîjainkosen irudiekin beteta dituzte fatxadak. Hainbat tenplu harriîkolorekoak dira, baina badira koloreztatuta daudenak ere. Sinestun ugari hurbiltzen da hobariak, hots, ofrendak egitera: kandelak, fruta, intsentsua, loreak, arroz pittin bat. Hainbeste jainko eta jainkosa badira, gu galdu egingo ginateke, baina eurak ez: badakite zeini zer eskatu eta zer eskaini. (Shiva, Brahma, Vishu, Krishna, Ganesh. dira irudietako batzuk). Madurai, Kanchipuram, Kanyakumari, horiek dira tenplurik jendatsuenak. Baina, bitxiena hondartza batean dago, eta 1.300  urte daramatza marea gorako olatuei aurre egiten, Mahabalipuramgo tenplua da. Kristau gutxi dago Indian: 20 milioi eskastxo dira 1.000 milioi indiar direla kontuan hartuta. Eta kristau 'gutxi' horiek hegoan bizi dira, eta horregatik  dago han horrenbeste eliza. Kondairak dioenez, Santo Tomasek eraman  duen kristautasuna Indiara, Jesukristoren apostoluetako batek. Santo  Tomasi dago eskainia, hain zuzen, Madrasko eliza handi bat. Xabierko San Frantzisko ere estimatzen dute Indiako hegoan, eta eliza askotan dago, Txinan ibilitakoa izan arren, Indian lurperatu zutelako, Goan, Bonbaytik  gertu. Gainera, Goako kristauen patroia da. Haren erlikiak prozesioan ateratzen zituzten festaîegun seinalatuetan, orain gutxi arte. Festak dira Indiako kultura ezagutzeko modu eder bat. Denak kalera irteten dira, eta  han aritzen dira norgehiagokan, ia borrokan, ea nork eramaten dituen  jainkoîjainkosen monumentuekin hornitutako karroza erraldoiak. Dena den, Indiako erlijioîfestarik handiena iparraldekoa da: Allahabadîeko Kumba Mela ospatzen den aldiko bi milioi lagun biltzen dira. Hegoaldeko kulturaren,  kultura dravidikoaren lehen urratsak ezagutzeko 4.000 urte pasatxo egin behar da atzera. Artea ere sartzen da kultura horretan, adibidez, Katakali  ikuskizun bitxia, dantza eta antzerkia uztartzen dituena. Katakalin zeresan berezia dute jantziek eta makillajeak. Jantziak belaunaldiz belaunaldi  pasatzen dira, eta antzezleek 3 ordu behar dituzte makillatzeko. Cochin,  edo Kochi aldera jo behar da Katakalirik behinena ikusteko. Kerala, inguru ikusgarriaKerala inguruko itsasertzean backwater ugari dago. Merezi du ubide horietan ibiltzea. Entzuten den hots bakarra arraunarena da, edo haizearena,  ontziaren oihalaren kontra jotzen duenean. Parajea tropikala da,  palmondoak edonon daude, eta eguzkiak ikuskizun paregabea eskaintzen du ilunabarrean. Arraunlari onak dira eta estropadak antolatzen dituzte; snakeîboats izena dute hango traineruek, suge itxurako ontziak baitira. Egia esan berezi samarrak dira ontziok, ia 50 metro luze bai gutxienez. Eta  barruan 90 arraunlari joaten dira, 4 lemazain eta zortzi patroi. Arraunen erritmoa danborra joz markatzen dute. Estropadak motzak dira, abiadura neurtzen da batez ere, ez zeinek gehiago sufritzen dakien. Eta zer esango dut Indiako hegoaldeko hondartza ikusgarriez? Oporretarako primerakoak direla: area finîfina, zuriîzuria, ur epelak, itzal paregabeko kokondoak, bertako jendea fruta saltzen inguruan. Hondartzarik onenak Keralako Kovalam eta Goakoa dira. Azken honetan, 80ko hamarkadan iritsitako hippyak badira oraindik ere. Madraskoa zikin samar dago, baina ilunabarrean begiek gozatu ederra hartzen dute. Izan ere, ikustekoak dira pasieran dabiltzan emakumeen sari izeneko jantzi  biziîbiziak.
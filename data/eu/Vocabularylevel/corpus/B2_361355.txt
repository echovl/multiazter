Docutec Patxi Bezares, Santiago Ospitaleko zelaria Patxi Bezares. Santiago Ospitalea Ospitaleko pasilloan aurrera eta atzera. Gelditu gabe, unean-unean sortzen diren beharrak betetzeko prest daude. Uniforme grisa jantzita, zelariek hainbat egiteko dituzte: gaixoak garraiatu, kontsultetako tresnak garbitu, plakak banatu... Eginkizunen zerrenda amaigabea da. Patxi Bezares Gasteizko Santiago Ospitaleko zelaria da eta euren lana nolakoa den erakutsi digu. "Beti dago zerbait egiteke" Ospitaleko pasilloan aurrera eta atzera. Gelditu gabe, unean-unean sortzen diren beharrak betetzeko prest daude. Uniforme grisa jantzita, zelariek hainbat egiteko dituzte: gaixoak garraiatu, kontsultetako tresnak garbitu, plakak banatu... Eginkizunen zerrenda amaigabea da. Patxi Bezares Gasteizko Santiago Ospitaleko zelaria da eta euren lana nolakoa den erakutsi digu. Goizeko zortziak jo baino lehen sartu da ospitalean, zortzietan puntu-puntuan prest egoteko. Arropa aldatzea eta pertsona-bilagailua (buska) hartzea dira eguneko lehenengo eginkizunak. Izan ere, telebistako telesail famatuetako medikuek bezalaxe, zelariek ere tresna hori erabiltzen baitute. Erizainek laguntza behar dutenean, tresna horretaz baliatzen dira zelariari abisua emateko, zelariak leku batetik bestera dabiltza-eta. "Gaur, adibidez, gaixo bat ohetik altxatzeko deitu didate". Gaixoak ohetik altxatzea eta oheratzea dira zelarien eginkizunetako batzuk. Anorexiaz jotako neska bat pisatzera eramatea egokitu zaio gaurkoan eta, ondoren, esterilizatutako tresnak bildu eta banatu ditu kontsultetan. Gaixoen plakak eta historia klinikoak ere biltzen ditu egunero Bezaresek, hurrengo egunerako prest egon daitezen kontsultetan. Horrez gain, unean-unean sortzen diren betebeharrak betetzen ditu. "Beti dago zerbait egiteko. Gelditu gabe egoten gara alde batetik bestera". Baina zelari guztiek ez dituzte gauza berdinak egiten. Egokitzen zaien eremuaren arabera, betebeharrak oso desberdinak dira. Ospitaleko sarreran daudenak, adibidez, bisitarien sarbidea kontrolatzeaz arduratzen dira, besteak beste. Posta banatzea ere beraien ardura da. Iker izeneko zelari gaztea, esate baterako, zeregin horretan harrapatu dugu. Abiada bizian utzi du sarrerako postua gutunak han eta hemen uzteko. Kolore askotako bizipenak Patxi Bezaresek urte mordoa darama zelari lanak egiten, 1990. urtetik. Hasieran, epe laburreko lanaldiak egokitu zitzaizkion. Gaur egun, ordea, bitarteko zelari moduan dago eta lanpostu bat eskuratzeko aukera gero eta hurbilago ikusten du. "2006an oposizio-lehiaketa batean hartu nuen parte eta, oraingoan, uste dut lanpostu finkoa lortuko dudala". Ospitalea goitik behera ezagutzea izan zen bere lehenengo ardura. Zelariek oso ondo ezagutu behar dute eraikina, han eta hemen aritzen direlako. "Sartu nintzenean oso mundu ezezaguna iruditu zitzaidan, ospitalea beste ikuspuntu batetik ezagutzen nuelako. Halere, berehala hartu nion neurria". Funtzionamenduarekin azkar jabetu bazen ere, jendearekiko tratuari errespetu handia zion. Asko dira bertan bizitzen diren tentsio-uneak eta, batzuetan, zaila da jendearen emozioei aurre egitea. Urte hauetan guztietan, kolore guztietako pasadizoak bizi izan ditu Bezaresek ospitalean: batzuk politak, baina baita latzak ere. "Okerrena heriotza da. Eta, zoritxarrez, gertutik ikusten dut egunero, hilotzakgorputegira eramatea nire arduretako bat baita". Horixe da, Bezaresen hitzetan, bere lanaren alderdirik txarrena. Are gehiago, hildakoak gazteak edota haurrak direnean. "Agian, aita naizelako, oso gogorra egiten zait hildako haur bat ikustea". Horren haritik, transplanteen zerbitzuan lan egin zuenekoa gogoratu du. "Bost urtez egon nintzen operazio-geletan lanean. Bertan, ohiko ebakuntzez gain, organoen transplanteak ezagutu nituen eta oso bizipen gogorrak izan nituen". Harreman estua Ospitaleko gaixoekin bizitako une politak ere badira, ordea. Bezaresen hitzetan, zelarien eta gaixoen arteko harremana oso estua izan ohi da, batik bat denbora luzez ospitaleratuta daudenekin. Oroitzapen on bat Arrasateko mutil baten istorioa ekarri du gogora. "Oso gaixorik iritsi zen eta pronostiko txarra zuen. Baina pixkanaka-pixkanaka aurrera egin zuen. Urte eta erdi eman zuen ospitalean. Bere familia guztia ezagutu genuen: emaztea, seme-alabak... Geroztik, bost urte igaro dira eta errebisioetara itzultzen denean, oso pozik hartzen dugu. Harreman horrek betiko iraungo du". Gaixo egondakoak osasuntsu joaten direla ikustea da lanaren Bestalde, jendearekiko harremanean, pazientzia zaindu beharreko kontzeptua dela azpimarratu zuen, batik bat adineko pertsonekin. Izan ere, ospitalera hurbiltzen diren gaixoen artean, adineko pertsonak nagusi baitira. Azterketak egitera edota zalantzak argitzera joaten badira ere, sarritan, norbaitekin mintzatu ahal izatea da bilatzen dutena. "Batzuetan, aitona-amonek behar duten gauza bakarra da haiei entzutea eta beraiekin egotea". Gauzak horrela, Bezaresen ustez, gaur egungo adineko pertsonengaitz nagusia bakardadea da. Horrekin guztiarekin, Patxi Bezares pozik dago bere lanarekin zein lankideekin. "Oso gustura nago. Ezin naiz kexatu. Beste lankideekiko harremana bikaina da".
Docutec Xabier Ibarzabal: «Gaixoak erabaki behar du bere bizitzari buruz» Eutanasia eta Holandan onartu duten legeari buruz Donostiako Arantzazuko ama, Amara eta Matia ospitaleetako etika batzordeko lehendakariaren iritziak. "Bakean hiltzea" kontzeptu berria plazaratzen du. IDURRE ESKISABEL/ Lehendik baimenduta bazeukaten ere, eutanasiaren praktika arautuko duen legedia onartu zuen iragan asteartean Holandako Parlamentuak. Erabaki horrek eutanasiaren inguruko eztabaida berpiztu du gure artean. Xabier Ibarzabal mediku eta bioetikan adituaren iduriko, txuri eta beltzaren arteko dilema horretatik ihes egin behar da, eta ñabardura grisetan bilatu erantzuna. Sarritan medikuntzaren ikuspegi okerra daukagula iruditzen zaio Xabier Ibarzabal Donostiako erietxe nagusietako Bioetika Batzordeko lehendakariari Hau da, bai osasun arloko langileek bai herritar arruntok heriotza betiko saihesteko bide gisa ikusten dugula. baina medikuntzak ez du halakorik eskaintzen, eta gainera, ez da hori bere helburua. Hain zuzen ere, ondo hiltzen laguntzea da Ibarzabalen iduriko medikuntzaren betebeharretako bat. · Holandan arautu berri dute eutanasia, baina nola dago gurean hori? Espainiako Estatuan delitua da. Hala ere, sufrimendua leuntzeko egin dela frogatzen denean, zigorra arintzeko modua eskaintzen du egungo Kode Penalak. Baina, oro har, garrantzi gutxiko gala da Espainiako Kode Penalean, kontua ez baita eutanasia egin duen medikuaren zigorra disimulatzea, baizik eta arazoari irtenbide sakon bat ematea. · Nolanahi ere, ezkutatu, ahaztu nahi dugun gal bat dela ematen du. Eutanasia beti egin da, nahiz eta historiako aroen eta zibilizazioen arabera forma desberdinak hartu dituen. Kultura primitiboetan errito bat zen, eutanasia erritualizatua esaten zaiona. Hurrengo urratsa eutanasia medikalizatua izan zen Mendebaldeko zibilizazioan. Platonen testuetan argi eta garbi ageri da eutanasiaren aldeko iritzia; sendabiderik ez duen jendea ez tratatzeko esaten du, eta berdin produktibo edo errentagarri ez direnakHari horri segika, ja gaur egun arte baimendua egon da eutanasia medikalizatua. Gaixorik dagoen pertsona bera eutanasia eskatzen hasten denean sortzen da arazoa. Orduan pizten dira errezeloak, orduan hasten da legeei eta moralari buruzko eztabaida. · Holandara itzuliz, hangoa salbuespena izateaz gain bereizgarri nabarmenak ere baditu, ezta? Bai, besteak beste, adin txikikoek —"adin txikiko helduek"— eskatu ahal izango dutela. Hori hemen pentsaezina da, adin txikiko helduaren kontzeptu bera ez dagoelako. · Horrek erabakiaren inguruko eztabaidara garamatza. Norena da erabakitzeko eskumena? Gai konplexua da. bizitzaren inguruan eta bizitza kalitateari buruz irizpide desberdinak ditugulako. Badago jendea erabat ezinduta dagoena, ohetik mugitu gabe bizi dena eta niretzako bizitza kalitate eskasa duena; baina. Beharbada, haiek gustura bizi dira, aberastasun espiritual handia dutelako, eta harremanekin edo musika entzute hutsarekin izugarri gozatzen dutelako. Horixe nahikoa dutelako. Ez dut uste medikuntza gai denik erabakitzeko honek nahikoa bizitza kalitate duen. eta beste honek ez. Gaixoak erabaki behar du. Jendeak oso—oso ondo informatuta egon behar du eta ongi jakin non sartzen den, zergatik eta zertarako. Baina, kasu bereziki larrietan salbu —esaterako, egoera begetatibo batean—, gainerakoetan erabakiak gaixoaren esku egon behar du, baita dementzietan ere baldin eta oso—oso aurreratuak ez badira. Aurrerantzean norbaiti zerbitzu batzuk ukatzeko, ahalmen kognitiboa kaltetua izan arren, orain arte baino gehiago pentsatu beharko da. · Horrek aurreko lan bat eskatzen du: hezkuntza lan bat, gizartean gogoeta bat sortzea, heriotzaren inguruan, osasunaren inguruan... Bai, eta, horregatik, iruditzen zait medikuntza bide okerretik doala. Hau da, gaur egun medikuntza bitartekoen medikuntza da: etengabe gaude genoma deskubritzen. transplante berriak egiten, tresna herriak sortzen... bitartekoak, bitartekoak eta bitartekoak. Baina medikuntzak ere gogoeta bat egin behar du bere helburuen inguruan, zeintzuk diren eta zeintzuk izan behar duten. Medikuntzaren xedea ez da heriotza betiko atzeratzea edo heriotza saihestea. Medikuntza ez da gaitz guztiak senda ditzakeen jainko bat: hori oso sartuta daukagun uste txar bat da. · Orduan, kalitatez bizitzearen kontzeptua asmatu dugun bezalaxe, ez al genuke kalitatez hiltzearen kontzeptua formulatu behar? Gai hori asko interesatzen zait. Maiz entzuten dugu duintasunez hiltzea. Baina iruditzen zait berriro formulatu beharreko galdera dela: zer esan nahi dugu duintasunarekin? Izan ere, apaiz katolikoaren duintasun kontzeptua eta budistarena ez dira berdinak, eta musulmanarenak ere ez. Zeri deitzen diogu duintasunez hiltzea? Ohorearekin hiltzea, jarrera jakin batekin. Hori al da? Uste dut, kontzeptu hori humano guztiok ulertuko dugun beste honekin ordezkatu behar dugula: bakean hiltzea. Alde horretatik, badago bioetnizista estatubatuar ezagun bat esaten duena medikuntzak bizitzaren mekanismoak bezalaxe heriotzarenak aztertu behar dituela hain zuzen ere jendeari bakean hiltzen laguntzeko. · Nola bideratu beharko litzateke eutanasiaren inguruko eztabaida? Lehenik eta behin. eutanasiaren aldeko erabateko jarrerak eta kontrako erabatekoak baztertu beharko lirateke, zuriaren eta beltzaren arteko eztabaida hori, jarrera maximalista guztiak, oso kaltegarri baitira. Bigarren urratsa: elkarrizketa zabal bat hastea instituzioen eta egoera horretan dagoen jendearen artean, ez baitakigu benetan jendeak zer pentsatzen duen. Holandan lan hori oso ondo egiten dute.
Docutec Angulemako Nazioarteko Komiki Festibala 30 urte beteko ditu festibal honek, eta aurten Hego Koreako Komikiaren industria, egileak... gonbidatu dituzte. Oso aukera gutxi dituzte hego korearrek beren lana ezagutarazteko Europan. Hego Koreako komikiaren arrazoi historikoak eta kulturazkoak azalduko dituzte pantaila batean, eta Asiako beste komikigile batzuen ekarria zein izan den, eta bertako belaunaldi gazteak azken puntako teknologiak nola baliatzen ari diren komikiak egiteko orduan, eta komikiak zein leku duen euskarri horietan. Eta komikigileen arteko topaketak sustatuko dira Frankin eta Buñuel aretoetan. Han izango dira, besteak beste, Katsuhiro Otomo, Miguelanxo Prado, Jiro Taniguchi, Dave McKean, Todd McFarlane, Carlos Sampayo... Atzera begirakoak ere izango dira, esaterako, Rosinski edo Reiser egileei buruz. Horrez gain, Hego Koreari buruzko erakusketak izango dira, antzerkia... Angulemako aurtengo festibalari buruzko beste erakusketa bat Parisko metroan paratuko dute 2002. urteko abendutik 2003ko otsaila bukatu arte. Egunak: Urtarrilaren 23, 24, 26a. Ordua: 10:00-19:00 Urtarrilaren 25a. Ordua: 10:00-21:00
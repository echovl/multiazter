Docutec The Chicken dance "Pajaritos" dantzak arrakasta harrigarria du Amerikako euskaldunen artean. Dantza horren jatorriari buruzko hainbat datu ematen ditu, labur, artikulu honek. Oier Araolaza   Oilaskoaren dantza euskal dantza al da?" galdetu diote Lisa Corcosteguiri. "Oilaskoaren dantza?", "sure, the Chicken Dance!". Zalantza sortu baita euskal-amerikarren komunitatean. Autodeterminazioaren aldeko ekimenak ondo daude, baina horiek aurrera egitean, ospakizunetan dantzatzen dituztenak euskal dantzak diren jakin nahi dute euskal-amerikarrek. Eta «The Chicken dance», alegia, 80ko hamarkadan Espainian «Maria Jesus y su acordeón»ek udako kantu bihurtu zuen "Pajaritos por aquí..." hura, top-tena da, zerrendaburua euskal-amerikarren ospakizunetan. Edozein jai, ezkontza edo dena delako ospakizunean, kantaren lehen doinuak nahikoa dira mahaitik altxatu eta besoekin oilaskoarena egiten hasteko. Ameriketako Estatu Batuetako euskal komunitatean «The Chicken Dance» bezala ezagutzen dute dantza hori, baina «The Duck Dance»,» Dance Little Bird», «Vogel Tanz»,» La Danse des Canards» edo «El Baile de los Pajaritos» bezala ere ezagutzen dela azaldu du Lisa Corcosteguik. Dantza Thomas Werner-ek konposatu zuela 1970eko hamarkadan Suitzan, eta poliki-poliki mundu osora hedatu dala. Gaur egun «Oilaskoaren dantzaren» 140 bertsio desberdin ezagutzen omen dira eta kantaren 40 milioi kopia saldu dira munduan. «Oilaskoaren dantzaren» zabalkundeaz hainbat datu bildu ditu Lisa Corcosteguik, baina badauka oraindik erantzunik gabeko galderarik. «The Chicken Dance», «oilaskoaren dantza», Ameriketako Estatu Batuetako euskal komunitatean nondik nora sartu zen aurkitu nahian dabil. ...
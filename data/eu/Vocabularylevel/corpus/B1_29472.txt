Docutec Etxeko ardurak ARRIETA, YOLANDA/ Zeinena da Aitortxori hortzak garbitzen erakusteko ardura? Zeinena da aitona Patxi paseatzera ateratzeko ardura? Zeinena da amona Ixabeli gauzak gogoratzen laguntzeko ardura? Zeinena da Jontxuren gonbitoak garbitzeko ardura? Zeinena da oheko izarak aldatzeko ardura? Zeinena da egongelako ogi apurrak jasotzeko ardura? Zeinena da afarirako patatak zuritzeko ardura? Zeinena da bezperan garbantzuak beratzera botatzeko ardura? Zeinena da biharko porruak eta arraina erosteko ardura? Zeinena da alkandorak, prakak eta algodoizko jakak lisatzeko ardura? Zeinena da Ikertxori gaueko biberoia emateko ardura? Zeinena da Maitetxori pixa egiten laguntzera jaikitzeko ardura? Zeinena da osaba Mitxelen urtebetetze oparia bilatzeko ardura? Zeinena da Begotxuri zazpiko taula errepasatzen laguntzeko ardura? Zeinena da Sagutxito Perezen erregalua erosteko ardura? Zeinena da igeltseroari deitzeko ardura? Zeinena da zartagin ipurdiak harraskatzeko ardura? Zeinena da Maialeni zapata-lokarriak lotzen irakasteko ardura? Zeinena da arropak eseki eta labadora berria jartzeko ardura? Zeinena da, noizean behin, leihoetako kristalak garbitzeko ardura? Zeinena da eskolako bileretara joateko ardura? Zeinena da haurrak pediatrarengana eramateko ardura? Zeinena da sukaldeko azulejoak garbitzeko ardura? Zeinena da komuneko kaka-markak kentzeko ardura? Zeinena da umearen Cenicienta mozorroa koinataren lehengusinari eskatzeko ardura? Zeinena da plastikoak, paperak eta hondakinak zaborretara eramateko ardura? Zeinena da egunkari zaharrak basurara jaurtitzeko ardura? Zeinena da umeari berdura osorik jaten erakusteko ardura? Zeinena da gortinak, koltxak eta kuxinen azalak garbitzeko ardura? Zeinena da aitaita Martin zaintzeko txandak antolatzeko ardura? Zeinena da amama Feli ile-apaindegira eramateko ardura?  
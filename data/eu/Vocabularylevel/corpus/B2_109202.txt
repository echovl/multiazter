Docutec Maite ditugu Zigako bazterrak Ziga herria karrika handi bat da, Baztango etxe dotoreezPourvoir."> hornitua. San Lorenzo eliza ederra da benetan, gainalde batean eraikia, eta handik harana guztia ikusten da Vue.">ikusmira zoragarrian. El Escorial jauregiaren ukitua garaiz hartu zuen eraikin nafarrak, 1593-1603 urteetan egina baita eliza. Pilar Andre Mariaren ermita ere bada Zigan, baita beste bi ere, San Andres eta San Markos. Festak abuztuan dituzte, San Lorenzotan, 10etik 14ra bitartean. Herritik 700 metrora dago Baztango behatokia. Atlantikoko paisaia-mota, eta Baztan bera, ikusi nahi badituzue, hortxe duzue aukera paregabea. Zigak Baztanen itxura du: hango baserri, etxola, baratza, iratzeak, gaztainak, lizardiak, hariztiak, pagadiak. nabari da non zabiltzan. Bidasoa ibaiaren ezkerraldean bizi dira herriak dituen 227 zigarrak. Ikustekoak dira Ziga eta inguruak. Eta goiko aldean San Lorenzo eliza aparta, bertatik Baztan harana ia bere osoan bistaratzeko toki aproposa da. El Escorial jauregi madrildarra Juan de Herrerak egin zuen, eta estilo horretakoa da Zigako eliza ere. Eraikin nafarra 1593-1603 urteetan burutu zen. Gurutze latindar erako zorua du, eta kanoi-gangak ditu. Harmailari zabala du sarreran, eta zimitorioa. Dorrea 1824koa du, eta barruan XVII. gizaldiko pinturak daude, Iruñetik ekarriak, San Nikolas elizatik. Ermitak, berriz, hiru badauzka herriak, bata Pilar Andre Mariari eskainia eta beste biak San Markos eta San Andresi. Behin Zigara iritsita, merezi du hango harrespilak ikustea, edo Urdintz bezalako trikuharriak, Abartan Saioa inguruan. Zigako behatokiaBaztan ez da ehiztarientzako soilik, usategiak baino zerbait gehiago ere bada. Lasai hartu eguna, baso ederrak ditu, ubideak, eta Ipar Euskal Herria ere berehalaxe dago. Herrixka asko dira bertatik bertara. Ez zara damutuko joaten bazara. 225 km. egin ditzakezu Baztango errepideetan. Egun bakarra baino gehiago merezi dute parajeok. Iruritara joaten bazara Doneztebetik, edo Belatetik Iruñera, batetik zein bestetik iragan, bidean Zigako behatokiarekin egingo duzu topo. Handik ikusten diren herrixkak, baserri zuriak. begientzako gozagarri dira! Alkurrunz, Legate edo Aizkolegi mendi-tontorrak ere deika izango dituzu, nahi badituzu igo. Goietatik ikusten den basoen zabalak itsasoa dirudi. Zigako euskara (Ibon Egaña) Baztan udalerria osatzen duten dozenatik gora herrietatik bat da Ziga, berrehun biztanle inguruko herrixka. Baztango euskara da bertan egiten dena, beraz, nafarreraren barruan kokatu arren, lapurterarekin antzekotasunik baduena. Jarraian zerrendatzen dira Zigako euskararen ezaugarri zenbait: Fonetika eta fonologiaren mailan, ondorengo berezitasunak ditu: -hitzari -a mugatzailea eransten zaionean, a>e bokalaren ixtea gertatzen da, hitzaren erroa i edo u bokalez amaitzen bada: pisue (pisua), adine (adina), herrie (herria), aitzurre (aitzurra)... -mugatzailea ez ezik, i eta u ondorengo silabako a bokalek itxi eta e egiteko joera dute: badire (badira), gaten dire (joaten dira), pixke bat (pixka bat), gusture (gustura)... -/j/ fonema y- ahoskatzen dute Zigako herritarrek, nafar gehienek bezala: yendia, yosten... Ezaugarri morfologikoen artean, hona hemen zenbait: -denborazko perpausetan - larik atzizkia erabiltzen da, beste hizkera batzuetako - enean atzizkiaren pareko: urtzen zelaik (urtzen zenean), behar zelaik (behar zenean)... - etan atzizkia erabiltzen da denborazko zenbait esapidetan: hameka-hamabi urtetan (hamaika-hamabi urterekin). - rik atzizkia erabiltzen da denborazko perpaus zenbaitetan: lenbizikorik (lehenbizikotik)... - izan adizkiek atzizkiak hartzen dituztenean, - ela moduko bukaerak egiten dira Zigan, nafarrera gehienean eta Iparraldean ohi denez: zelaik (zelarik), dela (vs. dala)... Aldaera eta berezitasun lexikoei dagokienez, berriz, hara zenbait berezitasun: bertze (beste), horma (izotza, jela) guti (gutxi), aunitz (asko), ogia erein (garia erein), idortzen (lehortzen), orai (orain), laketua (ohitua), gaten (joaten), erran (esan)... Transcription:[+] Transcription:[-] Ziga Baztango bailaran, Nafarroako herri txiki bat da Ziga. Abeltzaintza eta nekazaritza dira bertako jarduera ekonomiko nagusiak eta hori dela eta urte guztian zehar nekazal lanetan aritzen dira herritar gehientsuenak, eta jakina den bezala, nekazarientzat negua da garairik gogorrena. Nolanahi ere, garai batean gogorragoa izaten zela esan digu Lorentzok. Neguan batez ere, negua pisua izaten da hemen eta, orain ez du lehen adina negu egiten, ez du hormarik eta elurrik... ez du lehen bezala egiten; lehen baino gutxiago egiten du horma-eta gehiago egiten zuen... Urtzen zelarik, behar zelarik kentzen zen, kentzen genuen, ailegatu gara, aitzurrekin harrotu, eta palarekin kendu... Nekazariek ez dute oporrak hartzeko aukera handirik, uda iristen denean, bestelako lanak egin behar izaten dira. Udan artoa erein, ogia erein, eta gero horiek maneiatu. Baina herritar guztiak ez dira nekazariak, bestelako lanak ere badituzte, Eugenia, esate baterako, jostuna da. Hemen lana, josten, josten eta horrela, etxeko lanak. Adinean sartua naiz, baina hala ere aritzen naiz etxeko eta igual kanpoko ere bai pixkaren bat, eta horrela. Zugarramurdikoa izaki, orain dela berrogeita bost urte etorri zen Zigara Eugenia. Urte hauetan guztietan, herria eta bizimodua asko aldatu dela esan digu; baina hala ere gustukoa du Ziga. Bai, laketua dut, bai, egoten naiz gustura, aunitz, aunitz. Jendea lehenago aritzen zen ahal zuen bezala lanean, kanpoko lanean,eta ahal zuen bezala, behiekin, lurrak iraultzen,eta dena eta belarrak eta dena arrasteluarekin, dena idortzen,eta dena horrela. Orain dela berrogei urteko istorioak ere kontatu dizkigu. Gaur egun, herritar guztiak kotxean ibiltzen dira batetik bestera. Garai batean, ostera, bi kotxe baizik ez zeuden herrian. Orain dela berrogei urte ez zen kotxerik. Ziren... bi kotxe ziren bakarrik; zuen medikuak eta bertzea Zenozek, hemen bertze etxe batekoak, batek. Bertzek ez zuen inork ere, bizikletak eta gero hasi ziren motoak. Hemendik Elizondora eta oinez. Herriko biztanleria poliki-poliki zahartzen ari den arren, haur gazteak ere ez dira falta. Haur txikientzako eskola dago herrian, eta horrek, noski, bizitasun handia ematen dio Zigari. Bai, bai, bada, badira haurrak eta gero hamaika-hamabi urtetan joaten dira Elizondora, joaten dira eta haiek berriz txikiek hemen ikasten dute, hemengo maistrekin. Ba Baztango herri polit hau ezagutzera joan nahi baduzue, landetxea ere baduzue bertan. Mertxe da bertako arduraduna. Lehenbizikorik erran behar dut ze etxe den: da landetxea Etxezuria, bada bertze bat, izena du Aldekoetxeberria, dago ondo-ondoan eta ze gehiago dagoen ikusteko? Herria hasita, hasteko herria, eta gero ingurunea, inguruko dena. Eta amaitu aurretik, San Lorentzo eliza aipatu behar, hamaseigarren mendeko eliza eta ikustea merezi duena. Ondo begiratuz gero, ordea, makina bat gauza dira Zigan ikusi beharrekoak. Gure ikusmenari gozatu eder bat emateko lekua delako. Ziga Baztango bailaran, Nafarroako herri txiki bat da Ziga. Abeltzaintza eta nekazaritza dira bertako jarduera ekonomiko nagusiak eta hori dela eta urte guztian zehar nekazal lanetan aritzen dira herritar gehientsuenak, eta jakina den bezala, nekazarientzat negua da garairik gogorrena. Nolanahi ere, garai batean gogorragoa izaten zela esan digu Lorentzok. Neguan batez ere, negua pisua izaten da hemen eta, orain ez du lehen adina negu egiten, ez du hormarik eta elurrik... ez du lehen bezala egiten; lehen baino gutxiago egiten du horma-eta gehiago egiten zuen... Urtzen zelarik, behar zelarik kentzen zen, kentzen genuen, ailegatu gara, aitzurrekin harrotu, eta palarekin kendu... Nekazariek ez dute oporrak hartzeko aukera handirik, uda iristen denean, bestelako lanak egin behar izaten dira. Udan artoa erein, ogia erein, eta gero horiek maneiatu. Baina herritar guztiak ez dira nekazariak, bestelako lanak ere badituzte, Eugenia, esate baterako, jostuna da. Hemen lana, josten, josten eta horrela, etxeko lanak. Adinean sartua naiz, baina hala ere aritzen naiz etxeko eta igual kanpoko ere bai pixkaren bat, eta horrela. Zugarramurdikoa izaki, orain dela berrogeita bost urte etorri zen Zigara Eugenia. Urte hauetan guztietan, herria eta bizimodua asko aldatu dela esan digu; baina hala ere gustukoa du Ziga. Bai, laketua dut, bai, egoten naiz gustura, aunitz, aunitz. Jendea lehenago aritzen zen ahal zuen bezala lanean, kanpoko lanean,eta ahal zuen bezala, behiekin, lurrak iraultzen,eta dena eta belarrak eta dena arrasteluarekin, dena idortzen,eta dena horrela. Orain dela berrogei urteko istorioak ere kontatu dizkigu. Gaur egun, herritar guztiak kotxean ibiltzen dira batetik bestera. Garai batean, ostera, bi kotxe baizik ez zeuden herrian. Orain dela berrogei urte ez zen kotxerik. Ziren... bi kotxe ziren bakarrik; zuen medikuak eta bertzea Zenozek, hemen bertze etxe batekoak, batek. Bertzek ez zuen inork ere, bizikletak eta gero hasi ziren motoak. Hemendik Elizondora eta oinez. Herriko biztanleria poliki-poliki zahartzen ari den arren, haur gazteak ere ez dira falta. Haur txikientzako eskola dago herrian, eta horrek, noski, bizitasun handia ematen dio Zigari. Bai, bai, bada, badira haurrak eta gero hamaika-hamabi urtetan joaten dira Elizondora, joaten dira eta haiek berriz txikiek hemen ikasten dute, hemengo maistrekin. Ba Baztango herri polit hau ezagutzera joan nahi baduzue, landetxea ere baduzue bertan. Mertxe da bertako arduraduna. Lehenbizikorik erran behar dut ze etxe den: da landetxea Etxezuria, bada bertze bat, izena du Aldekoetxeberria, dago ondo-ondoan eta ze gehiago dagoen ikusteko? Herria hasita, hasteko herria, eta gero ingurunea, inguruko dena. Eta amaitu aurretik, San Lorentzo eliza aipatu behar, hamaseigarren mendeko eliza eta ikustea merezi duena. Ondo begiratuz gero, ordea, makina bat gauza dira Zigan ikusi beharrekoak. Gure ikusmenari gozatu eder bat emateko lekua delako.
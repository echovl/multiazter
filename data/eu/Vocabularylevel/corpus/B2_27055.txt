Docutec Ezkondu nahi al duzu? Ezkontzari buruzko artikulua. Azken urte hauetako Hego Euskal Herrik datuak aztertzen ditu: kopurua, elizazkoa eta besteak, diru kostuak eta lege kontuak. Unai Brea Gaur egun, bikote bat ezkondu barik elkarrekin bizitzeak ez ei du lehen bezalako asaldatzea eragiten. Alabaina, badago gizartean nolabaiteko "presioa" elkarrekin bizi gura duten bikoteak ezkon daitezen. "Ez zaudete ezkonduta? Tira, berdin dit. Nire auzokoaren alaba ere ezkondu barik bizi da lagunarekin, eta ez dit axola". Paternalismoz mozorrotuta, diskriminazioak badirau. Frogarik nabarmenena, oraindik indarrean dauden hainbat lege. Hego Euskal Herrian 12.000 ezkontza inguru izaten da urtero (Ipar Euskal Herriko daturik, tamalez, ez dugu lortu). Kopuru hori finko mantendu da, aldaketa aipagarririk gabe, azken hamar urteotan. Interesgarriagoa suertatzen da, berriz, azken hogeita bost urteetako bilakaera aztertzea. Kasu honetan, Araba, Bizkaia eta Gipuzkoako datuak ditugu soilik; ezin izan dugu Hego Euskal Herri osoko kopuru bateraturik eskuratu EAEn ezkontza kopurua ikaragarri jaitsi da (la erdira) frankismoaren azken urteetatik hona. Ezkontzea ez da, antza denez, Lehen bezain "beharrezkoa". Bestetik, eta dirudienez, jendeak maitemindu eta eLkarrekin bizitzeko ohitura izaten jarraitzen du. Baina kasu askotan, Legeak ez die babesik ematen erabaki hori hartu dutenei. Horixe da, hain zuzen, aipatu hiru herrialdeetan gertatzen dena. Ezkondutako bikote bateko kide bat hiltzean, eta testamenturik ezean, haren ondasunak zuzen-zuzenean alargunarentzat direla dio Legeak. Ezkondu barik bizi izan den bikote baten kasuan, aldiz, ez. Eta beste horrenbeste gertatzen da alargun izatearren pentsioa jasotzeko eskubidearekin, edo errenta aitorpena egiteko garaian, edo umeak adoptatzerakoan edo... Zerrenda osoa Luzeegia da hemen emateko. Nafarroan, lege berria Nafarroan ere egoera horretan izan dira ezkongabeko bikoteak iazko uztailera arte, baina, azkenik, Nafarroako Gobernuak "Bikote egonkorren berdintasun juridikorako Legea" erditu zuen San Fermin egunean. Lege horrek senar-emazteen eta bikote ezkongabeen izaera juridikoa parekatzen du, betiere baldintza batzuen pean. Hau da, ezkongabeek euren harremana "fomaldu" behar dute nolabait, eta hiru modu daude horretarako: eLkarrekin urtebetez bizitzea, eLkarrekin umeak izatea edo agiri pubLiko bidez bikote egonkorra osatzeko borondatea adieraztea. Beraz, aurrerapausotzat jo behar dugu Lege berria. Are gehiago, legearen bultzatzaileek orain arteko diskriminazioa ezabatzeko asmoz egina dela esan (onartu) dutelarik. Ondorioak ikusi beharko dira hemendik aurrera. Beharbada, urte batzuk barru, azterketa interesgarri bat egin ahal izango dugu: ezkontzeak ematen zituen abantailak desagertuta, jendeak ezkontzen jarraitzen al du? Baliteke kasu batzuetan halaxe izatea, ezkondutako bikote batek "zergatik ezkondu zineten?" galderari emandako erantzunaren arabera: "Familia bat osatu nahi genuen. Berdin egin genezakeen ezkondu barik, baina ez da gauza bera". Eta egia da: ez da gauza bera. Helburua, ordea bestelakoa da: gauza bera izan barik, berdina izatea. Eskubide kontua.
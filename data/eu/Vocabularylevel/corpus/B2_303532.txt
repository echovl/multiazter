Docutec Ondo entzuten ez baduzu... Aldizkari batean irakurritako testu zatia. Espezialistak dispositibo edo gailu bat ezartzen dio gaixoari barne-belarrian, koklearen funtzioak betetzeko. Inplanteak seinale akustikoak jaso, eta nerbio auditiboa kitzikatzen duten seinale elektriko bihurtzen ditu. Ondoren, seinale elektriko horiek, nerbio-bulkadak balira bezala, garunera eramaten dira, han interpretatzeko ("entzuteko", alegia). Emaitzak harrigarriak izan daitezke, batez ere, lehendik ere beren gaitasun linguistikoa garatua zuten pertsonen artean. Gainera, jaiotzatik bertatik gorrak diren umeen edota oso goiz gortutako umeen arteko komunikazioa hobetzeko aukera oso egokia izan daiteke. Dena den, ebakuntza kirurgikoaren ondotik errehabilitazioa ezinbestekoa da: 3-4 asteren buruan, gaixo asko esaten zaien % 80 inguru ulertzera iristen dira, solaskidearen ezpainetan irakurtzen aritzeko premiarik gabe. Soinuak zertxobait metalizatuak antzematen dira, baina afektatuak entzumenaren parte handi bat berreskura dezake inplanteei esker. AGIRRE, J. Ondo entzuten ez baduzu... Elhuyar, 2003, 188. zk.
Docutec Alergien kontrako etxeak Alergiari aurre egiteko eta etxea egoki edukitzeko aholkuak. Hezetasuna, berogailuak eta kanpoko airea saihestu behar dira alergiei aurre egiteko.   Alergiek herritarren % 15-20 ingururengan dute eragina, eta alergia dutenen artetik %90ek hauts akaroei diete alergia. Alergiari aurre egiteko, botikak hartzeaz gain, etxea egoki edukitzea komeni da. Hautsak gai ugari ditu bere baitan, baina alergia izugarria sortzen duen osagai bat ere badu: hauts akaroa hain zuzen. Etxe batean bizi behar, eta hauts akaro, polen, etxeko animaliei edo lizunari alergia izatekotan, alergia horiek kontrolatu eta ekiditeko zenbait urrats egin behar dira. —     Garbiketa trinkoak eta etengabeak egin behar dira, xurgailua moketa, altzari, sofa eta lastairan astean bitan pasatu behar da. Lastaira, moketa edo sofa tapizerian toxinen kontrako (akarizida) bota behar da hiru hilean behin. —     Toki hezeetatik gertu dagoen etxe batean bizitzea ekidin behar duzu. Hezetasuna da akaroentzako hoberena eta alergikoentzat okerrena. —     Komun eta sukaldea erraz aireztatu daitezkeenak izan behar dute, hezetasun handia izan ez dadin, eta horrela lizunik ez ateratzeko. —     Etxe zahar batean biziz bazara, beste inork baino gehiago garbitu beharko duzu. Espezialisten ustez, hogei urte baino gehiago dituzten akaroek beren potentzia guztia mantentzen dute, eta zailagoak dira hiltzen. —     Hezetasun maila %60ra jaitsi behar da akaroak hil daitezen. Hezetasuna kentzeko aparatu bat jarri, ondoren xurgagailua pasatu, hildako akaroak kentzeko. —     Egun euritsuetan, arropa eta zapatak guztiz lehortu arte ez ditugu armairuan sartu behar. —     Garrantzitsua da egunero gelak ordu erdiz aireztatzea, airea gela guztietan sar dadin, logelan batez ere. —     Objektu zaharrak edo denbora luzez gordeta izan ditugun objektuak desinfektatzea ezinbestekoa da, objektu horiek hartzen duten hautsa akaroz beteta egoten baita.      
Docutec Vanessa Teves-ekin berriketan Vanessarekin jardun dugu eta euskara ikasteko garaian izan dituen gorabeherak azaldu dizkigu. 1. Zein da, zure ustez, ikasteko modu hobea: bakarka ala taldean, ala biak batera?Taldean, baina talde txikietan, 15 bat lagun edo.   2. Zer da irakasle batengan gehien estimatzen duzuna?Orain irakasle ona dut. Asko saiatzen da guk hitz egiteko, ikasteko. Egunero eramaten ditu ariketak. Donostian urte eta erdi eman nuen ikasten, baina oso gutxi ikasi nuen.   3. Nolakoa da zure ikaskide-taldea?Oso onak dira. Denbora gutxian asko ikasi dute.   4. Zein da gehien gustatzen zaizun ariketa-mota? Zergatik?Denak gustatzen zaizkit.   5. Gustuko al dituzu ikasgelatik kanpoko ekintzak? Zergatik?Nik ezagutzen dudan jendeak ez dauka horretarako astirik. Donostiako Antiguan ibili nintzenean ikasten, urtean behin Santa Klara irlara joaten ziren, festa batera, baina ni ez nintzen joaten.   6. Zer ikasten da beste ikasleengandik?Ezer ez. Norberak ikasi behar du, jaso behar du irakasleak irakasten duena. Eta normala da, ikasle batzuk besteak baino gehiago saiatzen dira.   7. Zerk edo nork lagundu dizu gehien euskara ikasten?Lankideek: Nieves, Mertxe, Amaia, Malen. Badakite ikasten ari naizela, eta hitz egiten didate euskaraz, baina urduri jartzen naiz.   8. Laguntzen al dute teknologia berriek euskara ikasten? Beno, guk aspaldiko bideo batzuk erabiltzen ditugu. Izango dituzte gutxienez 10 urte, batzuk TVEko bigarren katean erabiltzen zituzten ingelesa irakasteko.   9. Gramatikazko arauak zer dira zuretzat, lagungarriak, oztopo, gehiegi dira agian?Gehiegi ez, baina baldintza zaila da. Hilabete eta erdi egin dut Perun, eta galduta nago pixka bat, baina ari naiz berriro ere euskara berreskuratzen. Gero euskaldun zaharrok azkarregi hitz egiten duzue, eta letrak jaten dituzue: ' oaintxe', ' dau'.   10. Zer da ikasten errazena gertatu zaizuna? Zergatik?' Ni naiz', ' ni hemen bizi naiz'. Esaldi eta erantzun laburrak.   11. Nola konbentzitzen duzu zeure burua ikasten jarraitzeko?Niri euskara gustatzen zait. Egia da senarrarengatik hasi nintzela euskara ikasten, baina ikasten segitu nahi dut.   12. Zertarako ikasi nahi zenuen euskara?Zurekin hitz egiteko, jendearekin hitz egiteko.   13. Une honetan non erabiltzen duzu euskara?Lantokian lankideekin, familian, eta lagun askok ere badakite, nahiz eta hitz egiterakoan euskaratik gaztelaniara eta gaztelaniatik euskarara pasatzen diren elkarrizketa berean.
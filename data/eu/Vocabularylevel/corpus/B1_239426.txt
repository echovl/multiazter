Docutec Liburuak pisura saltzen Malagako liburu denda batek pisura saltzen ditu liburuak. Denetariko obrak aurki daitezke liburu dendan, haurrentzako obretatik hasi eta Kixote-raino. Sprin Libros izeneko Malagako liburu denda batek salmenta sistema bitxia dauka. Izan ere, pisuaren arabera saltzen ditu liburuak. Ez dira, gainera, bigarren eskuko liburuak, katalogoetatik kanpo dauden liburuak dira, eta, horregatik, merkeago eros daitezke. Irakurleek denetarik aurki dezakete liburu denda horretan, haurrentzako ipuinetatik hasi eta Kixote bezalako obra potzoloetaraino. Horrek, hain zuzen ere, kilo bat baino gehiago pisatzen du, baina liburu hori da salduena, hala ere. Silvia Estradak, liburu dendako arduradunak, azaldu du liburuak sekzioka ordenatuta daudela eta sekzioen barruan pisuaren arabera daudela banatuta.
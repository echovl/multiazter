Docutec Jokoaren bertsioa Albiste laburra. Bideo joko berrri bat azaldu da merkatuan G.W. Bush akabatu izenekoa. Ezaugarriak eta horren aldaerak ematen ditu artikuluak. Azkenean iruzkin txikia du. George W. Bush akabatu. Horixe azkenaldian munduko milioika lagun erakarri dituen bideo joko berriaren izena. Filipinetako enpresa batek merkaturatu du, eta, bertako batek esan duenez, gaur egun munduan gertatzen ari direnak ikusita, segurutzat jotzen zuten lortu duten arrakasta. Joko birtual berria aski erraza da. Izenburuak berak dioen bezala, George W. Bush akabatzea lortzea da helburua. Horretarako, jokalariak Irakeko edo Palestinako indar berezien uniformea aukeratu behar du. Behin uniformea aukeratuta, Pentagonoan sartu behar du jokalariak. Mailaz maila, etsaiaren gotorlekua txikitu eta hamaika laguntzaile akabatu behar ditu. Azken mailan, Bush bera izango du parez pare (birtualki betiere)jokalariak, eta etsaia odol putzu batean itota utzi arte ez da amaitutzat ematen jokoa. Produktu berri hori erosi duten guztiak oso gustura agertu dira emaitzarekin, eta, merkaturatu duen enpresak jakinarazi duenez, tokian tokiko aldaerak ere etortzekoak dira: Tony Blair akabatu, Ariel Sharon akabatu... (Herenegungo albistegi gehienetan Saddam Hussein akabatu bideojokoaren berri jasotzean burura etorri zitzaigun aldaera. Zuen esku aldaera hori existituko balitz entzungo genituzkeenak asmatzea).
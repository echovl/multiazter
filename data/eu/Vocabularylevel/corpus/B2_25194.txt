Docutec Pitbullak Frantzian Albiste formatoan dator. Frantzian onartu berri diren legeen arabera, pitbull arrazko txakurrak antzutu egin behar dira. Hala egin ez duten jabeak zigortuko dituzte. PITBULL arrazako txakurren jabeek neurri zorrotzagoak bete beharko dituzte kalean paseo bat eman edo, besterik gabe, etxean pitbull bat izan nahi badute. Ostegunean Frantziako Estatuan indarrean jarri zen lege berriaren arabera, txakur horiek ezinbestean antzutu beharko dira. Era berean, amorruaren aurkako txertoa ematea eta pitbull bakoitzak bere nortasun agiria izatea beharrezko izango da. 1999ko apirilaz geroztik, pitbull arraza "oldarkorra" zela erabaki zuen Frantziako Gobernuak. Lege berriaren arabera, txakurrok ezin izango dute sartu garraio publikoan, eta nahitaez muturrekoa eta uhala eraman beharko dute. Arau horiek ez betetzeak zigor ekonomiko gogorrak ekarriko dizkie pitbull txakurren jabeei. Neurriak, ordea, ez dira hor amaitzen, eta jabearengan ere eragin zuzena izango dute. Ildo horretan, arraza arriskutsu horretako txakur bat eskuratu nahi duenarentzat, ezinbestekoa izango da espediente judiziala "garbi" izatea. Hau da, aurrez edozein delitugatik zigortu- tako pertsona ezin izango da pitbull baten jabe izan, eta horrek nabarmen murrizten du txakur klase hori izan dezkatenen zerrenda. Lehenengo atxiloketa Era berean, txakur horietako bat erosi, inportatu edo ematea, 15 mila euro eta sei hilabeteko espetxealdiarekin zigor daiteke iragan den ostegunetik aurrera. Atzo bertan, gazte bat atxilotu zuen Frantziako Poliziak, kalean pitbull-a bozalik gabe eramateagatik. Gainera, atzemandako gazteak ez du bere espediente judiziala garbi. Neurri hauen guztien helburu nagusia, datozen hamar urteetan, Estatu frantziarrean ustez bizi diren 30 edo 40 mila pitbull-ak desagertaraztea da.
Docutec Esther Uria, hiru antzezlan batera egiten ari den aktorea 'Se busca impotente para convivir' antzezlana Barakaldoko Antzokira iritsiko da martxoaren 13an, iluntzeko zortzietan. 14, 15 eta 16an ere izango dira emanaldiak. Esther Uria azkoitiarra da protagonistetako bat eta berarekin jardun dugu hizketan. Lana Glu-Glu taldearena da. HABE.- Lanak ekarri zaitu Bilbora. ESTHER URIA.- Hala da. Kamerinoan nago lasai, oraintxe bukatu dut antzezpena, eta bihar Madrila berriro. Bilborock aretoan eman dugu Combat antzezlana, euskaraz, Maskarada taldearekin, hiru asteartez goiz eta arratsalde, eta gaur azkena, goizez. H.- Antzerkia goizez? Norentzako? E. U.- Euskaltegientzako, institutuentzako... H.- Zein da zure papera antzezlan honetan? E.U.- Ni Liona naiz, neska bakarra antzezlan honetan. Lionak begiratu freskoa du, inozentea... Liona Paristik doa Afrikara ezkontzeko asmoz, eta arrazismoarekin egiten du topo eta... H.- Baduzue beste norabait joateko asmoa Maskaradaren obrarekin? E. U.- Asmoa bai, baina ikusteke dago nora eta noiz. H.- Nola hartu du obra jendeak? E. U.- Kontuan hartuta Bilborock-eko aretoa ez dagoela antzerkirako prestatua, eta moldatu egin behar izan dugula tokia, ondo. Ehun bat lagun sartzen dira, eta inguruan jartzen dira: jendea bai aurrean eta bai bi alboetan esertzen da. Nolabait kalean bezala egin dugu lan, publikoak inguratuta. Interesgarria izan da, erronka, ze publikoa zure interpretazioaren barruan integratu behar duzu. Eta alboan ikusleak ere badaudenez, toki guztietara iritsi behar duzu. Glu-Gluren apustua H.- Beste bi lan ere egiten ari zara. E. U.- Aspalditik nabil Glu-Glu ekoizpen etxearen Urak dakarrena bakarkako saioarekin. Valentziako sarean sartu naiz obra honekin. Eta Valentziara noa datorren astean, eta Madrilen Se busca impotente para convivir komediaren entseguak egiten ari naiz. Hau ere Glu-Glu etxeak ekoiztu du, eta apustu handia da zortzi antzezleentzako lana delako, eta Barakaldon estreinatuko dugu, martxoaren 13an. Estreinaldia oso garrantzitsua izaten da, programatzaileak joaten direlako. H.- Nor zara komedia horretan? E. U.- Protagonistaren laguna. Protagonista Carmen Conesa da, eta ni haren laguna, Laura, nortasunaren aldetik Carmen Conesaren oso bestelakoa. Laura haurdun dago, Brasildik dator, baina bizitza ikusteko modu nahiko arina du, erabakiak asko pentsatu gabeak hartzen ditu... nahiko hippya da. H.- Madril, Bilbo, Valentzia... a ze martxa! E. U.- Bai. Bitaminak hartu beharko ditut estresaren kontra (ja, ja...). Baina, horretara ohitu behar du antzezleak, batzuetan dena baitaukazu eta hurrengoan ezer ere ez. Oreka gutxiko lanbidea da hau. Eskerrak hiru obra hauen zabaltze-lanak enpresa berak egiten dituen. Eta hiruretan nahi naute, eta antolatzeko garaian ez dago hainbesteko arazorik. H.- Hiru lan egiten ari zara batera. Antzerkia ez al zegoen, bada, krisiak jota? E. U.- Bai, XVI. gizalditik. Zinearen krisiarekin badirudi antzerkiak arnasa hartu duela pixka bat. Antzerkiaren krisiarena betikoa da... eskolan irakatsi beharko litzateke txikitatik, sustatu behintzat. Baina, ondo antzean ikusten dut gaur egun antzerkiaren egoera. Ni, bestalde, beti mugitzen ari naiz, konformagaitza naiz alde horretatik. Transcription:[+] Transcription:[-] Esther Uriaren elkarrizketa 1.- Hemen lau pertsonai daude, hiru mutil eta neska bat: Liona. Lionaren papera egiten dut, neskarena; neska bakarra. Eta nolabait da drama edo obra honen begirada freskoa edo inozentea, ez? Bai. Konflikto, Afrikako... Afrikan kokatzen da akzioa eta Liona Paristik dator Horn-ekin ezkontzeko asmoz. Horn da... Afrikan, beno, eraikuntza frantses bat dago Afrikaren, hor erdian, eta horra iristen da horrela, ba Hornekin ezkontzeko, ezkontzeko asmoz, ez? Ba hor aurkitzen du arrazismo, edo konfliktoaren erdian aurkitzen du bere burua. 2.- Hemen egiten dut protagonistaren laguna. Protagonista Carmen Conesa da eta horren inguruan pertsonaien desfile bat gertatzen da, eta ni naiz, ba, bere laguna: pixka bat kontraposizioa, bere kezken eta kontraposizioa, karakterrean eta beno, ba... Laura du izena, Laura Brasildik dator. Eta beno, nahiko, eta beno, haurdun dago, baina bere bizitza ikusteko modua nahiko, ba, oso, oso ironikoa da, edo arina, ez dio garrantzirik ematen, garrantzi gehiegirik ematen gauzei. Erabakiak hartzen ditu inongo... burua kezkatu gabe, eta pixka bat pertsonaiaren kontraesana, protagonistaren kontraesana emateko, ez? Nahiko hippya da. Esther Uriaren elkarrizketa 1.- Hemen lau pertsonai daude, hiru mutil eta neska bat: Liona. Lionaren papera egiten dut, neskarena; neska bakarra. Eta nolabait da drama edo obra honen begirada freskoa edo inozentea, ez? Bai. Konflikto, Afrikako... Afrikan kokatzen da akzioa eta Liona Paristik dator Horn-ekin ezkontzeko asmoz. Horn da... Afrikan, beno, eraikuntza frantses bat dago Afrikaren, hor erdian, eta horra iristen da horrela, ba Hornekin ezkontzeko, ezkontzeko asmoz, ez? Ba hor aurkitzen du arrazismo, edo konfliktoaren erdian aurkitzen du bere burua. 2.- Hemen egiten dut protagonistaren laguna. Protagonista Carmen Conesa da eta horren inguruan pertsonaien desfile bat gertatzen da, eta ni naiz, ba, bere laguna: pixka bat kontraposizioa, bere kezken eta kontraposizioa, karakterrean eta beno, ba... Laura du izena, Laura Brasildik dator. Eta beno, nahiko, eta beno, haurdun dago, baina bere bizitza ikusteko modua nahiko, ba, oso, oso ironikoa da, edo arina, ez dio garrantzirik ematen, garrantzi gehiegirik ematen gauzei. Erabakiak hartzen ditu inongo... burua kezkatu gabe, eta pixka bat pertsonaiaren kontraesana, protagonistaren kontraesana emateko, ez? Nahiko hippya da.
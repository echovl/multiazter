Docutec Gimnasia, biluzik egiten zen kirola Gimnasia hitza antzinako grekotik dator. Gimnasia hitza antzinako grekotik dator, ¿gumnos' hitzetik. Hitz horrek ¿biluzik' esan nahi zuen, antzinako gimnasta grekoek larrugorrian egiten baitzituzten euren ariketak.  Berezitasun hori dela eta, emakumeek ezin zuten gimnasiarik egin jendaurrean, eta gizonezkoen ariketak ikustea ere debekatuta zuten. Orduko Joko Olinpikoetan, aro modernokoetan bezalatsu, garrantzi handia zuen gimnasiak.  Probak, ordea, ez ziren egungoak. Antzinako grekoen garaian, gimnasia-ariketatzat hartu ohi zen, esate baterako, zezen baten gainetik salto egitea edota borrokan aritzea. Beste antzinako zibilizazio batzuetan ere bazeuden gimnasiaren antzeko kirol jarduerak.  Osasunaren inguruko kezkak bultzatuta, gimnasiak sekulako loraldia izan zuen XIX. mendean Ipar Europan. Armadak ere orduantxe hasi ziren gimnasiari garrantzia ematen, soldaduak sasoi onean edukitzeko eta diziplina indartzeko egokia iruditu baitzitzaien.
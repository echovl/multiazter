Docutec Internet seguruaren nazioarteko eguna Belaunaldi ezberdinen arteko elkarrizketa eta elkarlana sarean sustatzeko 'Konektatu zaitez eta errespetatu' eslogana erabili da aurten. Gaur, otsailak 5, Internet Seguruaren Nazioarteko Eguna ospatzen da (10. edizioa). Helburua teknologia berrien erabilera arduratsua eta segurua bultzatzea da, bereziki adingabekoen eta gazteen artean. Internet Seguruaren Nazioarteko Eguna mundu osoko 70 herrialde baino gehiagotan ospatzen da eta belaunaldien arteko elkarrizketa eta elkarlana sustatu nahi ditu, 'konektatu zaitez eta errespetatu' lelopean. Nazioarteko egun hau Europako Batzordeak eta INSAFE-k (Internet Segurua lortzeko Europako Sarea) sustatu eta antolatu dute. Kontsumobide – Kontsumoko Euskal Institutuak egun honen helburuak hedatzen lagundu nahi du eta, aldi berean, sarean modu seguruan nabigatzeko gomendio batzuk eman nahi ditu:   Nabigatzaileen gaurkotutako bertsioak erabili. Ezagutzen dituzun web orrialdeetan nabigatu. Orrialde susmagarrietatik fitxategiak deskargatzea ekidin, birusak edo software arriskutsua eduki ditzakete. Ez onartu zure nabigatzaileak ezagutzen ez dituen web orrialdeen zerbitzari-ziurtagiririk. Ordenagailuan exekutatu aurretik, deskarga guztien analisia egin ezazu biruskontrakoarekin. Nabigatzailearen segurtasun maila prestatu, zeure lehentasunei egokituta. Suebaki bat (firewall edo cortafuegos) instalatu, nahi ez dituzun web orrialdeetara sarbidea oztopatzeko. Cookie-ak, aldi baterako fitxategiak eta nabigazioaren historia ezabatu zureak ez diren ordenagailuak erabiltzerakoan, horrela ez da zure nabigazioaren arrastorik izango.  
Docutec Autoak gure artean Autoez arituko gara lerro hauetan, hamaika poz eta beste hainbeste buruhauste ematen dizkigun tramankuluaz. Noizkoa da autoa?Autoa 1886. urtean jaio zen. Kart Benz-en eskutik sortua, garraiobide berri honek hiru gurpil zituen eta motorrak 0,88 CV. Baina, asmakizun honen bikaintasuna ez datza ezaugarri horietan, baizik eta diferentzialean, oraindik ere erabiltzen den baliabidean. Transmisioa uhal baten bidez sortzen da eta gomazko erradiodun gurpilak erabiltzen ditu. Garai hartan puri-purian zeuden lurrunezko ibilgailuak: 1885. urtean marka guztiak hautsiz Paristik Vienarako bidaia egin zuten, gainera. Baina, auto modernoa ordurako hasia zen lehen urratsak ematen. Berta Benz-i, Karl Benz-en emazteari, hain zuzen, 1988.eko abuztuan Mannheim eta Pforzheim herrien arteko bidea ibilgailu berri honekin egitea otu zitzaion. Halaxe gertatu zen autoz (gaur egun ezagutzen dugun tankerakoa) egindako lehen bidaia. XIX. mendeko azken hamarkadan Frantzian bakarrik 30 auto-lantegi sortu ziren, tartean Peugeot etxea, ordura arte bizikletak egiten aritutako etxe ospetsua. Hiriguneetako aparkaleku urdinakAparkatzea ez da gure egunetako buruhaustea, aspaldiko kontua baizik. Kaleko lehen aparkaleku ordainduak A.E.Betan 1935. urtean asmatu zituzten. Hamar urte geroago Europako hainbat hiritan kaleko aparkalekuak mugatzen eta 60ko hamarkadan ordainsariak ezartzen hasi ziren, gune urdinak diseinatzen, alegia. Egun hiri guztietan ezarriak daude aparkamendu mugatuko guneak eta gutxitu beharrean hedatzen eta hedatzen ari dira. Gune hauen erabilera dela eta, hirietako biztanleek gune hauen zenbaterainoko erabilera egiten duten ikusteko, Consumer aldizkariak honako datuak kaleratu ditu berriki: Bilboko biztanleak dira estatuan asteko ordu gutxien ordaintzen dituztenak: 42,5 ordu astean. Jarraian gasteiztarrak ditugu, 42,5 ordurekin. Donostiakoek, Bartzelonakoek bezala, 54 ordu ordaintzen dituzte. Madrildarrak dira ordu gehien ematen dituztenak: 66 ordu astean. Autoaren desgasteaHiriaren erdiguneko kaleetan zehar sarri ibiltzeak kalte egiten dio ibilgailuari, desgaste handiagoa izaten baitu beti, herri arteko errepideetan ibilita baino. Eta herri barruan gidatzean askoz ere erregai gehiago gastatzen da errepidean gidatzen denean baino. Gainera, oso abiadura motelean gidatu eta maniobra ugari egitean, erregaia ez da ongi erretzen eta kedarra sortzen du; horrek kalte egiten die autoaren motorrari, balbula eta bujiei. Baina, enbragea da hirian zehar gidatzean kalterik handiena izaten duen autoaren osagaia. Gidariak oso sarri erabili behar izaten du, askotan gelditu eta abiatu behar izaten baitu. Horrez gain, gidari askok ohitura txar bat izaten du: semaforoa irekitzeko zain enbragea sakatuta edukitzea. Autoaren ihes-hodiak ere kaltea izaten du hirian dabilenean. Bere bizitza erdira murriztu liteke. Hodiaren barruan sortzen den ura ez da kanporatzen eta bertan pilatuta geratzean, hodia herdoildu egiten da. Pneumatikoek ere asko sufritzen dute, batez ere semaforoetatik azeleratuz irteten bada autoa, presaren edo ohitura txarren eraginez. Gidariarentzat hainbat aholku: nola gidatu behar da hiri-barruan?Ez hartu autoa denbora gutxirekin. Aurrez pentsatu auto ilarak izan daitezkeela eta galdetu trafikoaren egoeraz. Ez gaitezen burugogor jarri eta joan nahi dugun lekutik bi metrora aparkatzen saiatu. Minutu batzuetako ibilaldia osasungarria eta ekologikoa da. Eta askoz merkeago ateratzen da autoarekin hamaika buelta ematea baino. Lasai egon, horixe baita istripuak ekiditeko erarik onena. Hirian gertatzen diren istripuak arinak izaten dira eta kalte txikiak eragiten dituzte: txapa, argiak edo paratxokeak, baina horrelakoak saihesten ahalegindu behar dugu. Autoaren barruan sutu edo haserretzeak ez du ezertarako balio eta ondoeza baino ez du eragiten. Ikas dezagun estutasuna antzeman eta kontrolatzen. Gidatzen ari garela estres handia eragiten duten egoeren aurrean oso baliagarri izaten dira lasaitzeko eta arnasa hartzeko teknikak eta baita musika atsegina entzutea ere. Garraio publikoa alternatiba paregabea da. Eta askoz hobe bide-gorriak erabiltzea, hirian horrelakorik badago. Lanera, eskolara edo erosketak egitera oinez joatea osasunean inbertitzea da eta garraio-bide merke eta ekologikoena gainera. Eta hiriko bizitza-kalitatearen kontzeptuarekin koherenteena. Ez aparkatu sekula autoa autobusaren bidean edo bigarren ilaran. Trafikoa oztopatu eta gainerako gidariei kalte egiten die. Egiaztatu sarri olio-maila eta filtroa, asko zikintzen dira eta. Intermitenteak erabiltzea derrigorrezkoa da. Ez erabiltzeak nahastu egiten ditu beste gidariak eta arriskua sor daiteke. Astiro abiatu. Kolpetik azeleratzeak kalte egiten dio enbrageari eta erregai gehiago kontsumitzen da. Enbragea aldatzea oso garesti ateratzen da. Ez sakatu ezkerreko pedala semaforoan geldirik zaudenean. Horrela enbragea ez da larregi berotu eta erreko. Norbere autoa azken aukera da. Oinez edo bizikletaz ibiltzea modu paregabea da kirola egiteko. Bestela, garraio publikoa hartu. Eta autoa sarri erabiltzen baduzu, saiatu beste batzuekin batera erabiltzen. Merkeago aterako zaizu eta kutsadura gutxiago sortuko duzu.
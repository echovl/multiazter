Docutec Bilboko Arte eder museoan: Kazimir Malévich Kazimir Malévichen ehun bat artekan (marrazkiak, pinturak eta liburuak) daude ikusgai Bilboko Arte Eder Museoan iraila bitartean. Gehienak Errusiako museoetatik eta Parisko Georges Pompidoutik ekarriak. Malévich Kieven jaio zen 1878. urtean eta Leningradon hil 1935.ean. Kazimir Malévichen ehun bat artekan (marrazkiak, pinturak eta liburuak) daude ikusgai Bilboko Arte Eder Museoan iraila bitartean. Gehienak Errusiako museoetatik eta Parisko Georges Pompidoutik ekarriak. Malévich Kieven jaio zen 1878. urtean eta Leningradon hil 1935.ean. XX. mendearen hasiera aberatsa eta berritzailea izan zen Errusiar artearentzat. Espainian Picassok eta Dalik urratu bazituzten artearen bide berriak, Errusian Malévich, Kandinsky, Tlatin eta Goncharova izan ziren abstrakzioaren eragile nagusiak. Ahaztu gabe, noski, Filonoven arte analitikoa eta Mikhail Larionoven rayonismoa. 1917ko urriko iraultzaren ondoren ideia berriak sortu ziren artisten artean. Ideia hauek irudimenak eragindakoak ziren, itxura zehatzik gabeko objektuen islak, forma hutsak, puntuan eta planoan oinarritutakoak. Irudien eredua ikonoetatik hartu zuten, Kandinskyk margotzerakoan sentsazio musikalak izan zituen gogoan, Malevichek kosmosarenak eta Filonobek mundu bionikoa. Stalinismoa, hogeita hamargarren hamarkadan, abangoardia hauek zapuzten ahalegindu zen. Mugimendu utopiko eta mistikoak ez zituen gogoko eta errealismoa sozialaren aldeko artistei eman zien lehentasuna. Malévich Errusiako artistarik argienetakoa izan zen, adituen esanetan. 1930. urtera arte nekazal mundua erabili zuen motibotzat eta bolumen giza irudi koloretsuak margotu zituen. Klasikoek ikonoetan landutako koloreak dira: gorria, zuria, horia, urdina eta berdea. Garai hartako nekazarien egoera dramatikoa jasotzen ahalegindu zen irudia kolore-orbanez osatuz. Berak ikusmenari eman nahi zion lehentasuna. Ondoren planoan eta marran oinarrituz lan abstraktuak landu zituen. Bere ikurrak laukia, zirkulua, gurutzea izan ziren. Ikur hauek zuriz eta beltzez margotu zituen. Forma bakoitza zen errealitatearen adierazlea zen eta koloreak berezko balioa zuen. "Karratu beltza" da bere koadro abstrakturik enblematikoena. Abstrakzioa ordena garbia izan arren, bere azken urteetan abstrakzioa alde batera utzi eta nekazal giroko koadroak margotu zituen berriro. Bere obra urte askotan baztertuta eduki zuen erregimen komunistak. !989an Amsterdamen eta 1991an Estatu Batuetan egindako erakusketen ondoren eman zitzaion benetako balioa Malévichen lanari. Malévich ez zen soilik margolaria izan. Bere lanez aparte ikerketa sakona burutu zuen forma, irudi eta pinturaren inguruan. Inpresionismoa, kubismoa eta futurismoa aztertu zituen, konstruktibismoan eta suprematismoan murgildu aurretik. Interesgarriak dira eskultura, arkitektura eta dekorazioaren alorrean egindako proiektuak. Beltzez eta zuriz gauzatutako marrak deseinurako egokiak dira. Marrazki sinbolikoak eta zirriborro kubo-futuristak ere ikusgai daude erakusketan. Malévichen lan bikaina ikusteko aukera dugu Bilboko Arte Eder museoan irailaren 1 arte.  
Docutec Maite duzun tokira bidaia eginez Arazoren bat dela-eta oso kezkatuta gabiltzanean, teknika ugari erabil ditzakegu gure burua lasaitzeko. Esaterako, probatu al duzu inoiz zure pentsamenduak leku negatibotik atera, eta zure gustuko tokira eramaten? Maiz samar, pentsamendu negatiboak gure buruaz jabetzen dira, eta hain barruraino sartzen zaizkigu, gero zaila izaten baita horiek gugandik uxatu eta aldentzea. Demagun lantokian gaudela, edo unibertsitatean, eta burua pentsamendu astunen zamapean antzematen dugula. Zer egin dezakegu? 1.      Etzan edo eseri zaitez patxadan; zaratarik gabeko tokian, ahal dela. Erlaxatu gorputza, eta, aukerarik izanez gero, jar ezazu musika lasaia. 2.      Gogora ekar ezazu zoriontsu sentitu zaren tokiren bat: parke lasai bat izan daiteke, lagunekin mendira joan zineneko borda polit hura, itsasoa, hondartza... 3.      Itxi itzazu begiak, eta irudika ezazu zure burua aukeratutako toki horren barruan. Hartu arnasa sakon, eta utzi gorputzari arnasaren erritmoarekin bat egiten. 4.      Pentsamendu-bidaiarako aukeratu duzun lekuaren xehetasunak irudika itzazu. Adibidez, mendia aukeratu baduzu, irudika itzazu arbolak, belarra, lurra... ahalegindu zaitez horiek ukitu, usaintzen, entzuten... Koadroan zenbat eta barrurago sartu, orduan eta lasaiago sentituko zara. 5.      Irudika ezazu zure gorputza, atakez atal, loak hartzen. Eguzkia atal horietako bakoitza berotzen ari zaizu, atalak lokartuaz.
Docutec Behi eroen gaitza Behi eroen gaitza azaltzen duten testu labur eta irudiak. Gaitza Creutzfeldt—Jakoben gaixotasunaren aldaera bat da behi eroen okelaren bidez kutsatzen dena, entzefalopatia espongiforme bat. Creutzfeldt—Jakoben gaitza, batez beste. milioi bat lagunetik batek harrapatzen du, eta 60 urtetik gorako jendeari eragiten dio. Behi okelaren bidez kutsatutako aldaerak kasuak ugaritzea ekarri du eta jende gaztea gaixotzea —16 urtetik 48ra bitartekoak dira kutsatuak—. 1996tik 80 bat kasu izan dira Erresuma Batuan, eta hiru Frantzian. Sintomak Nekea, depresioa. mugimenduak koordinatzeko zailtasunak, memoria galtzea, espresio eta jokaera arazoak. Aurreneko sintomak hasi eta bederatzi hilabete eta hiru urte bitartean hiltzen dira gaixoak, oraindik ez baitago gaitza osatzeko sendagairik Behi okelaren bidez kutsatutako aldaera Creutzfeldt—Jakob klasikoa baíno indartsuagoa da eta bizkorrago garatzen da. Prioia Gaitzaren oinarria. Berez burmuineko proteina normal bat da, baina batzuetan, forma anormal bat hartzen du, eta hori gertatzen denean, ondokoaren egitura aldatzen du. Elkar kutsatuz, molekula gaiztotuak pilatzen joaten dira, heriotza eragin arte. Prioiek ez dute informazio genetikorik, eta, ondorioz, ez dute bakterio eta birusekin zerikusirik. Iraultzailea Medikuntzako orain arteko zenbait oinarri hankaz gora jarri ditu gaitz honek, genetikoki zein kutsaduraren bidez heda baitaiteke. Gaixotasunaren jatorria Ardien artean aspaldi atzeman zen ikara edo scrapie deritzon gaitza. Erresuma Batuan, estatu arazo izan zen XVIII. mendean. Hala ere. gaitza ez dela ardikitik gizakira kutsatzen frogatu zen. Ikararekin hildako ardiak pentsuak egiteko erabili dira. Ardi erien gorpuekin egindako pentsuak behi aziendak elikatzeko erabili dira urte askotan, eta, ikusten denez, bazka horren bidez kutsatu dira behiak. Behi eroen gaitza, scrapie—ren aldaki bat da. Beste ezaugarri bat ere hartu du: gizakiak kutsatu egiten dira behi gaixoen zenbait zati janez gero.    
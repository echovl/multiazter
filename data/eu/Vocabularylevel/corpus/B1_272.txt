Docutec Aita biologikoak pentsioa eman behar Bikote bati haurrak izateko hazia eman zion gizon batek elikadura-pentsioa eman beharko die semeei, bikotea banandu eta gero. Suediar horrek lesbiana bikote bati eman zion bere hazia. Bikotea banandu egin zen, eta, ondoren, ama biologikoak elikadura-pentsioa eskatu dio hiru semeentzat. Lesbiana bikote bati haurrak edukitzeko bere esperma eman zion suediar batek, eta, orain, Gorte Gorenak agindu du elikadura-pentsioa eman beharko diela aurrerantzean hiru semeei. 39 urteko gizon honek 1990ean eman zuen hazia, eta 1992 eta 1996 bitartean hiru haurrak jaio ziren. Lesbiana bikoteak eta gizonak adostu zuten horrek ez zituela umeak haziko, baina aita biologikoa zela onartzen zuen paper bat sinatu zuen. Lesbiana bikotea banandu egin zen, eta ama biologikoak pentsioa eskatu zion aitari. Gorte Gorenak erabaki du aita biologikoak erantzukizun hori hartu behar duela.
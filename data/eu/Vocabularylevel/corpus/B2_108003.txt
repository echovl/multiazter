Docutec Zein zodiakoko zeinutakoak dira izarrak? Zure intuizioa probatu nahi dugu. Pista batzuk jarri dizkizugu, ea asmatzen duzuen ondorengo pertsonaia hauek zein Zodiakoko zeinutakoak diren Zure intuizioa probatu nahi dugu. Pista batzuk jarri dizkizugu, ea asmatzen duzuen ondorengo pertsonaia hauek zein Zodiakoko zeinutakoak diren. Agian ustekaberen bat edo beste izango duzu, ez harritu. Edonola ere, zalantzarik baduzu, irakur ezazu HOROSKOPOA. Isabella Rosselini. Antzezlea, modeloa, eta gaur egun kosmetika-etxe bateko goi-exekutiboa, Isabella Rosselini denetik egiteko gai da eta egin ere gauza asko egiten ditu, ez baita geldirik egoteko jaioa. Baina, sarritan aldaketak egin behar izaten ditu, aspertu egiten delako beti gauza berak eginez. Astrologoek emakume horren zeinuari atxikitzen dizkioten akatsen artean: aldakorra, ezinegona eta aurpegi bikoitzekoa izatea. Richard Gere. Pretty Woman filmean antzezten duen pertsonaiaren antzera, gauzak asko hausnartzen ditu, eta oso metodikoa, kritikoa eta zorrotza da. Gustukoa du bere lana, eta hagitz saiatzen da dituen onenak ematen eta egin beharrekoak txukun egiten. Hitz batean, arrunt perfekzionista da. Madonna. Antzezle eta abeslari ona da, mundu osoan ezaguna, baina, batez ere, izar handi bat da, txalo eta arraskataz asko gozatzen dena. Ez da harritzekoa, Zodiakoko zeinu distiratsuenetakoa baita, ia-ia astro guztien erregearen mailakoa, eguzkiarena alegia. Suharra, bero-beroa eta bihotz handikoa da. Gehiekeriatarako joera du eta bigunkerietan bizitzea asko maite duena. Lehoiemeak bezala babesten ditu bere seme-alabak. Paul Newman.  Bere 75 urteetan berekoi eta independientea azaldu da beti. Edonola ere, idealista eta bihotz onekoa ere bada, lan asko egiten du behartsu eta baztertuen alde. Horren adibide dira haren izena daramaten mota askotako saltsak . Ez da gizon arrunt edo konbentzionala, originala eta berezia baizik. Horren adibide, lasterketa-autotarako grina ezaguna. Tom Cruise. Behin hala esan omen zuen: 'Senar eta aita naizenetik osoagoa da nire bizitza'. Esandakoak aski garbi adierazten du familiari dion atxikimendua. . Filmak egiten hasi zenetik oso irmo eta tinko azaldu da beti. Bere bizitza pribatua koraza gogor batez ere babestuko luke. Zientzilogiaren elizarekin dituen harremanak direla eta, batzuek lunatikotzak jo izan dute behin baino gehiagotan. Michelle Pfeiffer. Izar honen zeinuaren berezitasun bat segurtasun afektiboaren bila ibiltzea omen da. Badirudi Michellek lortu duela. Lan askori uko eginda, senarrari eta umeei emana bizi da. . Hala ere, horrek ez du esan nahi erretiratuko denik, eta dirua estimatzen ez duenik. Bere gorputz-irudiaz baliatzea eta David E. Kelley senarrarekin ekoitzen aritzeak aukera ematen diote diru-kontuetan ere kezkarik gabe bere burua seguru sentitzeko. Gehien ezagutzen dutenek diotenez, oso metodikoa, lotzailea eta errealista da. . Hain herabea izaki, bi aldiz bakarrik biluztu da kameren aurrean. Brad Pitt. Egizaletasuna eta begikotasuna dira sex-symbol horren bertuterik adierazgarrienak. Ekintzaile eta abentura-zale delako, ez du lan korapilotsu eta zailik arbuiatzen, kaskoan sartzen bazaio behintzat.. Harro samarra da, baina badaki hutsegiteak aitortzen eta bere jarrerak garaiz aldatzen. Hillary Clinton. Handinahia da eta borrokalaria, zeinuak eman dion dohain handiarekin lortu du azken urte hauetan tamaina horretako protagonismoa edukitzea. Sekretuak erabiltzeko eta benetako asmoak ezkutatzeko oso gai baita, ez litzateke harritzekoa izango noiznahi ustekaberen bat azaltzea. Itxuraz bestelakoa bada ere, oso zital eta herratsu izateko gauza da, kalte egiten badiote, eta ez du hori inoiz ahazten, jakina. Gwyneth Paltrow. Sarritan azaldu ohi da emakume dotoreen zerrendetan. Fina da, neurritsua eta berez xaloa. Dohain hauek askotan ageri dira horren Zodiakoko zeinuan. Izar horren curriculum sentimentalak adierazten digu erraz maitemintzen dela eta oso gustu onekoa dela, beti orekaren eta tinkotasunaren bila ibiltzen dena. Kevin Costner. Artista batzuek karrera azkarra egin dute, ezezagun eta arrunt izatetik bat-batean famaren gailurrera, bizitza erabat aldatzeraino, iritsi dira. Kevin Costner ez da horietakoa. Piskanaka-piskanaka joatea, pausoak behin eta berriz seguru eta kontuz egitea izan dira bere arrakastaren sekretua. Neurritsu izatea, munduko zaratatik eta filmetako beste zenbait izarren arinkeriatatik urruti bizitzea du gustukoen. Drew Barrymore. Sentibera eta konplexua izaki, Drew Barrymorek oso egoki gorpuzten du bere zeinuaren adierazgarri nagusia. Pertsona bereziak eta balio handikoak izan ohi dira zeinu horretakoak. Dohainik ederrenetakoa dute besteen onari emanak bizitzea. Akatsen artean, muturrera jota, alkohol eta drogen menpean erortzea, horrela eguneko oztopoak gaindituko dituztelakoan. Marlon Brando. Zeinu honek Zodiakoaren izakera bortitz eta zakarrenetakoak eragiten ditu. Odolbero eta agintekeriazko gizona da, beti nahi duena egin izan duena. Martitz bere erregenteak zailtasunak ez saihestu eta adorez aurrera eginarazten dio Marloni. Eta, bere barruak hala aginduta, Oscar bati uko egin behar baldin badio, uko egiten dio eta kito.  
Docutec Egoki hitz egitearen garrantzia Lan bila dabiltzan gazte askok elkarrizketa egin behar izaten dituzte. Hauek egiteko aholkuak ematen ditu artikulu honek. Elkarrizketa hauetan egin ohi dituzten galderak ere agertzen dira NEKANE GONZALEZ   Ikasketak amaitzean lan mundurako lehen urratsak egin behar izaten dira, baina gazteak sarri noraezean ibili ohi dira. Zer egin? Nora jo? Nondik hasi? Galdera ugari izanagatik, erantzunek ez dute zertan eskasak izan. Hala, aholkularitzarako prestatuta dauden zentro edo agentzia modukoak bilakatu dira gazteen helduleku trinko, une horietan zer egin behar duten azaltzeko baitaude. Araban, Bizkaian eta Gipuzkoan orain gutxi abian jarri den Enplegurako Euskal Orientazio Zerbitzua eta Jaurlaritzaren sustapenaren bidez sortutako zentroak prestatuta daude arazoak dituzten edo hainbat egoeratan dauden haiei laguntza eskaintzeko. Baita Nafarroan ere. Ipar Euskal Herrian, gazteentzako Informazio Bulegoa, ANPE (Agence National pour l'Emploi) eta Mission Locale ditugu. Lehenak nahi adina informazio eskaintzen die gazte eta ez hain gazteei: curriculumak betetzeko informazioa, beharrezko telefonoak... ANPEn lan elkarrizketak prestatzen ere laguntzen dute, beste erakunde batzuen laguntzarekin. Eta Mission Localen, berriz, 16-25 urte arteko gazteentzako aholkularitza daramate aurrera. Baiona, Donibane Lohizune, Senpere, Maule, Urruña, Ziburu eta beste hamaika lekutan topa daitezke. Zentro horien zeregina ikasle ohiei laguntza eskaintzea da lan merkatuan tarte bat lortzeko: lan eskaerak nola egin, curriculumak nola bete, lan elkarrizketak prestatzen lagundu... Oro har, azken pauso horrek beldurtzen ditu batez ere gazteak, ordu artekoa paper bidez eta urrunetik egin baitezakete. Aurrez aurreko elkarrizketak, berriz, bestelako prestakuntza eskatzen du, pertsonaren benetako nortasuna biluztea izaten baitute helburu elkarrizketa horiek. Une horretan egoki hitz egiteak berebiziko garrantzia du; beraz, jarrai daitezkeen aholku zenbait izatea komenigarria da. Galdera onari, erantzun hobea Lan elkarrizketetan galderak izaten dira ardatz, baina erantzunak galderaren mailan egotea komeni da. Nortasuna, prestakuntza,aurreko lanak, eskatutako lanpostua eta bizitza pribatua dira galderetako oinarriak, eta elkarrizketatuak aldez aurretik zenbait ideia prestatuta eramatea ez da gaizki etortzen. Lasai joan eta zentzuz jokatzea da beharrezkoa. UGGASA Urola Garaiko Garapenerako Agentziako orientatzaileek elkarrizketa aurrera eraman ahal izateko garbi eduki behar diren giltzarriak aipatu dituzte: «Alderdi ezkorrak baikor bihurtu behar dira argudiatzeko garaian, arazoak aldeko ikuspuntu batetik begiratu behar dira, eta ahuleziak abantaila bihurtu». Horretarako, ezinbestekoa da lana bilatu nahi duenak hainbat ideia garbi izatea, eta elkarrizketara joan aurretik nola elkarrizketan bertan, zenbait baliori indarra ematea. Eskarmentua, heldutasuna eta ardura dira oinarrizko terminoak, eta lan bila dabilenak garbi izan behar ditu. Gaitasuna ere ezin ahantz daiteke, «bai lan jardunerako izan behar duena, eta baita lanari berari egokitzeko pertsonak duen gaitasuna ere». Motibazioak eta egoeraren arabera aldatzeko, erraztasunak ere zeresan handia du lanpostu bat betetzeko pertsona egokia bilatu nahi den unean. Era berean, lan horrek pertsonarengan sortzen duen interesa azpimarratzekoa da; lan hori gustukoaduela, eta benetan lortu nahi duela adierazi behar du. Lan elkarrizketan egin ohi dituzten zenbait galdera Nortasunari buruzkoakHitz egin iezadazu zuri buruz. Azaldu arazo batí irtenbidea bilatu zenion egoera bat. Zer ira bazten dugu guk beste baten ordez zu hartzen bazaitugu lanpostu honetarako? Nola gustatzen zaizu tana egitea, bakarrik ala taldean? Lidertzat ala jarraitzafletzat duzu zeure burua? Aipatu zu definitzen zaituzten bost adjektibo eta azaldu. Prestakuntzari huruzkoakZergatik ikasi zenuen (...)? Garbí zeneukan ala beste lkasketa batzuk ere gogoko zenituen? Norbaitek izan al zuen eragina zure erabakian? Nolako ikaslea izan zara? Gustuko ikasgaiak, emaitzarik onenak / txarrenak... izandako emaitzak zure esfortzuaren ordain al dira? Ikasten jarraitzeko asmorik ba al duzu? Bizitza pribatuari buruzkoakNorekin bizi zara? Zergatik? Zure etxekoek zer uste dute zure erabakiaz? Lagun asko dauzkazu? Nolakoak dira? Zer gustatzen zaizu egitea? Zein da irakurri duzun azken liburua Laburtu. Eta ikusi duzun azken filma? ELKARRIZKETA BATERAKO AHOLKUAK Zer esan behar denNiretzat egokia da Erantzuten jakingo dut Badakit neure buruaren jabe izaten Gai naizela uste dut Gaindituko dut Badakit atzera egiten Ondo egingo dut Ziur nago Zer ez den esan behar Gehiegi da niretzat Ez dut jakingo zer esan Kontrola galdu ohi dut Onena naiz Beldur naiz Akatsak izan ohi ditut Hanka sar dezaket Uste dut
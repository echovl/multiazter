Docutec Interneten bidez eginiko erosketa batean, arazoak Frantziako enpresa bateko web-orrian salgai zegoen bideo-kamera digital bat ikusi, eta, erosi nahi izan nuenez, banku-kontu hartara transferentzia egin nuen. Azkenean, eskaria indargabetzea erabaki nuen. Oraindik ez didate dirua itzuli. Frantziako enpresa bateko web-orrian salgai zegoen bideo-kamera digital bat ikusi, eta, erosi nahi izan nuenez, banku-kontu hartara transferentzia egin nuen. Aparatua 5 - 10 eguneko epean entregatu behar zidaten, baina ez zen horrela gertatu. Beraiekin harremanetan jarri nintzenean, stockik ez zutenez itxaron beharko nuela erantzun zidaten. Beste astebete igaro, eta, albisterik jaso ezean, eskaria indargabetzea erabaki nuen. Hori egin nezan, transferentzia egin ziezadaten kontu korrontearen zenbaki eta gainerako datuak erakutsi behar nizkiela adierazi zidaten. Horixe egin nuen berehala, baina dirua ere ez didate itzuli oraino.   Kontsumitzaileak erosketa elektronikoa egiten duenean, produktua hogeita hamar eguneko epean jasotzeko eskubidea du. Eskatutakoa eskura ez izatearren saltzaileak kontratua betetzen ez badu, horren berri jakinarazi behar dio erosleari. Honek, prezioa ordaindu duen unetik hogeita hamar eguneko epean bere dirua berreskuratzeko eskubidea du. Saltzaileak data horretarako dirua itzultzen ez badu, erostunak ordaindutako diruaren bi halako itzul dakion erreklamatu ahal izango du. Horrez aparte, nozituriko kalte eta galerengatiko indemnizazioa jasotzeko eskubidea ere izango du. Eskatutako produktua eskuratzerik ez dagoela jakinarazi badiote kontsumitzaileari, saltzaileak prezioa aldatu gabe, antzerako produktua entregatu ahal izango dio erostunari (kalitate berekoa edo hobekoa). Erostunak produktu hori —berak eskatutakoaren ordezkoa, alegia— nahi ez balu, erabaki hori jakinarazi duen unetik hilabeteko epean bere dirua berreskuratzeko eskubidea izango luke. Gure aholkua: enpresa horretara bureau fax bat igortzea —ziurtatu eta jaso izanaren adierazpenaz—, eta idatzi horretan gertaturiko gorabeherak adierazi, epe labur batean dirua itzultzeko erreklamatu eta, era berean, horrela ez egiten ez badute, ordaindutakoaren bi halako eskatzeko epaitegietara joko dela iragarri. Epaiketara joanez gero, demandatzailearen helbideari dagozkion epaitegi zibiletara jo beharra dago. Horrela, bada, Espainiako legeria gauzatuko da, Espainiako arauteriaren indarrez, merkataritza-gai zibiletako eskuduntza judizial, ezagutza eta ebazpenak betearazteari dagokienez, 44/2001 Europar Arautegia eta Erromako Konbenioa baliatuko da.
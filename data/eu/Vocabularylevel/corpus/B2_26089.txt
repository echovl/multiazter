Docutec Gizarteak behar dituen erantzunak Zientziak galdera guzientzat erantzunik ez duelako jendeak astrologia, sektak eta antzekoetara jotzen duela dio astronomoak. Erantzunik gabe gelditzea hobe dela argudiatuz. MIKEL SUSPERREGI / Antsietatea da, gauza guztien gainetik, gaur egungo gizartearen ezaugarria. Ezagutza zientifikoaren albisteak arin zabaltzen direnez, gizarteak datu zientifikoei buruz hausnarketak egiten ditu. eta kezka ugari sortzen zaizkio. Gure planetaren berotzeak. zerutik eror daitezkeen meteoritoak, ozono geruzaren gutxitzeak eta abar. Naturaren gorabeherek zeharo kezkatzen dute gizartea. eta, nire irudiz. gaur egun inoiz baino gehiago. Gizarteak ez du beti, ordea, Zientziarengana jotzen erantzun bila. Zientzialari bezala, maiz jabetzen naiz jendeari gustatzen zaiona dela galdera bakoitzak bere erantzun biribila jasotzea. Hori lasaigarria izango litzateke: baina, zoritxarrez, ez da beti ahalezkoa. Kasu batzuetan arazoak konponbide gabekoak dira, edo ez dute erantzun zehatzik. Adibidez, gure planetaren negutegi efektua. Egungo egoeran, efektu hori aurrera doa eta ez dago gelditzerik. Ozono geruzaren gutxitzea ere geldiezina da. Litekeena da datorren 500 urteetan gure planeta leku beroagoa izatea. Europa garai glaziar baten bidean murgilduko da orduan. Atlantikotik datorkigun korronte beroa eteteko arrisku bizi—bizian baita. Munduko hiri asko urpean izango dira. Horrelakoak entzutean ohizkoa da galdetzea, «zer egin dezakegu?». Erantzun zuzena da: «Ezer ere ez». Erantzun horrek, jakina, frustrazioa sortzen du. Lasaigarriagoa egiten zaio gizarteari erantzun okerrak jasotzea erantzunik gabe izatea baino. Zientziaren erantzunekin ez kontent, gizarteak faktore lasaigarriak bilatzen ditu. Astrologiak, sektek, zientziaren oinarriak galdekatzen dituztenek hartu dute lasaigarri izateko erronka. Hori kezkagarria da. Astrologoak, alde batetik, fraudulentoak dira. Sektak, bestetik, arriskutsuak. Talde horiek ez dute espiritu kritikorik, eta nahiz eta beren metodologiak zentzugabekeria hutsa izan, hala edo nola jarraitzen dute guztiek negozioan. gizartearen antsietateak esplotatuz. Irrazionaltasuna eta esplotazio komertziala.
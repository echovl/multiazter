Docutec Pobrezia Gure gizarte neoliberalaren gaineko hausnarketa egiten du Ibeasek: herritar askok ez du nahikoa dirurik bizimodu "normala" egiteko (oinarrizko betebeharrak asetzeko eta, zer esanik ez, aisialdirako)... Gabonak pasa dira, San Sebastianak ere bai eta inauteriak etorriko dira. Berriro ere "etxea leihotik" botako dugu, baina herritar askok ez dute hori egiteko aukerarik izango, horregatik, zorpean sartu beharko dute beraien buruei normaltasunaren itxura eman nahian, edota zalapartatik baztertu beharko dute bere behartasun egoera isolaturik eta bakarrean bizitzeko. Baina egia esanda, aurreko honek gure gizartearen gehiegikeria eta neurrigabekeriarekin erlazioa izango lukeela iruditzen zait, horregatik gehiago kezkatzen nau, etxebizitzen prezioak, erosketen saskiak eta oinarrizko bizitzaren beharrak ere, gure kale eta herrietan bizi diren pertsona hauen esku ez egoteak, bien bitartean gu, nolabaiteko marjinarekin kontsumitu dezakegunak, ez gara ohartzen ez arduratzen. Pobreziak lotsa ematen du eta gainera lotsagarria da, Lazaro Carreterrek azaltzen zuen bezala bere ezagunak diren El Dardo en la palabra delako ezberdintasun burutsu eta zorrotzetan. Badira ezkutatzen saiatzen diren pobreziak, non sufritzen dutenek ez duten bere benetako egoera azaldu nahi herritarren artean, eta hori pobrezia lotsagarria da. Aldiz, badago beste pobrezia mota bat denoi lotsa eman beharko ligukeena, hau da, gizarte zati bat behartasun eta eskasian bizitzera kondenatzea, beste zatia bizitza ugaritasun eta oparotasunean bizi den bitartean. Honela, beharrezkoa dirudit marxismoaren plusvalia terminologia berreskuratzea, alegia, lotsagarria da miseria bat ordaintzea etekin eta mozkina ateratzeko, baina hori egiten duten askok gure gizartean pertsona arrakastatsuak kontsideratzen dira. Beraien aberastasuna gizarte iruzurrean baliatzen da gehienetan eta herritarron tresna funtzioan, hau guztia gizarte neoliberalaren isla delarik, gurea.   ***laburtua
Docutec Paperaren prezioa Le Monde egunkariko zuzendariaren hitz batzutan oinarrituz, egungo kazetaritzari buruzko iritzia azaltzen du egielak. IÑIGO ARANBARRI Musualdea garbituta agertuko da bihar Frantzian urteetan diplomaziaren kazeta nagusia izan den Le Monde. Metamorfosi neurriak, itxuraz, jasotako premutasunaren gestio hutsean eta «urrezko kartzelan» lokartuta ez geratze aldera hartu dira. Formula berriak arreta gehiago eskainiko bide die europar gaiei, ekonomiari, zientziari eta teknologiari. «Kazeta argiagoa eta osatuagoa» lortzeko, argitu du zuzendariak, Jean-Marie Colombanik. Colombanik ez du hor geldituko, ordea, urte hatsarreko iraultza. Kazetari estilo bat sendotzeko asmoz, etxeko biblia ere banatu du. Bertan, eta betetzeko idatziak, kode etikoari dagozkion arauak: egunkariko inongo langilek ezingo du 70 eurotik gorako oparirik onartu; argitara ateratzen duen informazio oro egiaztatzera behartuta dago Le Monde... eta aurrez jazarpen judiziala jasan dutenekin egindako akatsak zuzentzeko, egunkaria behartuta egongo da errugabe ateraz gero albistea aurrekoaren neurri berean ematera. Irribarre gaiztoa marraztu zait sudurpean. Izan ere, berez esan beharrik ez dauden esanek ematen digute ondoen egungo egoeraren berri: kazetariak oparien bitartez erosten dira, konfirmatu gabeko informazioa, kamioikadaka argitaratzen dira... eta jende asko kondenatzen da egunkarietan, eta libre ateraz gero ez zuzentzen erredakzioetan idatzitako astakeriak. Zaila da adibide praktikorik ez etortzea gogora. Eta kalkuluak ere egin ditut, zenbat tona paper beharko genukeen hedabideetan kondenatu, eta gero libre atera diren guztien izenak rehabilitatzeko. Urrutira joan gabe, Urretxun eta Zumarragan bada poztuko litzatekeenik... Okzitaniako Tolosan AZF usina lehertu zelarik, New Yorkeko gertakarien osteko kalenturak jota, eta ohiko hizkuntza trebetasuna erakutsiz, «jatorri tunisiarreko» (sic) gazte bat jo zen susmagarritzat. Enpresaren biktima izan zen langileak txartel asko zituen errifarako: «Tolosako integristen inguruan» (sic) zebilen; leherketa gertatu baino bost egun lehenago hasia zen fabrikan, eta espainiar kazetariek ezin arretatsuago eman zuten detailea: gorpuak New Yorkeko suizidenak bezalako barruko arropak zeramatzan. Izena? Hassan Jandoubi zuen grazia galtzontziloen jabeak. Oraindik zain dago, Colombani guztiek duintasunez jantzi dezaten.  
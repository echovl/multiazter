Docutec Hitanoko online ikastaroa maramara* taldearen eskutik maramara* taldeak hitanoko online ikastaroa antolatu du eta urtarrilaren 16an emango dio hasiera. Hurrengo astelehenean martxan jarriko den ikastaroa aurreko urtetan egindako ibilbidearen emaitza eta ondorio da, maramarako zuzendaria den Ritxi Lizartzaren hitzetan. Hamaika ikastarotan egindako lana oinarri hartuta, materiala bilduz liburua kaleratu zuen eta orain, azken urrats moduan, online ikastaroa antolatzea erabaki du maramarak, nahiz eta aurrez aurreko ikastaroei eusteko asmoa ere adierazi duten maramara taldeko kideek gaur goizean eskaini duten prentsaurrekoan. Liburuaren edukia moodle plataformara egokitzeko lana Eneko Haritza irakasleak egin du. Eneko Haritza eta Ritxi Lizartza ikastaroaren aurkezpenean e-ikastaroak izeneko webgunean moodle plataforma ezarri eta urte amaierarako beste hainbat ikastaro antolatzea omen da beren asmoa, betiere euskalduntzearen (EGAtik goragoko mailak) eta itzulpengintzaren  inguruko gaiak jorratuz: zuzenketa, ortotipografia, HEetarako idazketa, euskara planak, memoriak, eta abar. Prentsaurrekoaren bideoa hemen duzu ikusgai. Hitanoko online ikastaroaren nondik norakoak Urtarrilaren 16an hasiko den ikastaroa Hitanoa. Mintza hadi lagun! ikasliburuan oinarrituta dago, eta ondorioz, liburuaren egitura bera du. Dena dela, liburuko ariketez gain, berariaz sortutako beste hainbat txertatu dituzte. Izan ere, ikastaroan izena ematen dutenek aipatu liburua jasoko baitute opari. Ordenagailuz egiteko ariketez gain, tutorearekin mintza-saioak ere egingo dira Skype bidez. Berrikuntza handia da urrats hau eta e-ikastaroak webgunean txertatzen joango diren ikastaro guztien abiapuntu izango da. Guztira, 40 orduko online ikastaroa izango da hitanoari buruzkoa, 14 astean egitekoa eta astez aste gai bat jorratzea izango jomuga. Izena emateko azken eguna urtarrilaren 13a izango da eta horretarako, www.maluta.eu webguneko «Ikastaroak» atalean sartu beharra dago. Izena emateko garaian, ikaslegaiak emakumezkoa ala gizonezkoa den argitu beharko du, horren arabera eskainiko baitizkio instrukzioak sistemak; hau da, toka ala noka zuzenduko zaio. Bestalde, hitanoari buruzko aurrez aurreko ikastaroa jada egina duenarentzat, Skype bidezko mintzapraktika saioak ere eskainiko dituzte; ordubeteko 10 saio, hain zuzen ere. Ibilbide luzea Maramara* taldeak hizkuntza zerbitzuak eskaintzen ditu eta esperientzia handia dauka hitano ikastaroak ematen. Azken hamar urteetan, aurrez aurreko 25 ikastaro inguru eman ditu Ritxi Lizartzak, baita hamaika hitzaldi ere. 2009an, Lizartzaren Hitanoa. Mintza hadi, lagun! ikasliburua argitaratu zuen maramara* taldeak, proposamen metodologiko gisa eta ikastaroetan bildutako esperientzian oinarritutako ariketekin. Orain, garai berrietara egokituz, pauso bat gehiago eman, eta online ikastaroak eskaintzen hasiko da maramara* taldea.   IKASBIL atarian ere Hitanoa lantzen Bide batez, gogoratu nahi dizuegu bere garaian Ritxi Lizartzaren liburuan oinarritutako sekuentzia oso bat eman zela argitara atari honetan. hementxe aurkituko duzu. Informazio gehiago: Eneko Haritza maramara* taldea Tel.: 943 504 206 info@hitanoa.com      Ritxi Lizartzari elkarrizketa Euskadi Irratian     Download html5 bertsioa ikusi Flash bertsioa ikusi Formatu hau ez da bateragarria zure gailuarekin. Erabili flash bertsioa edo beste aplikazio batekin ikusteko, Jaitsi lotura erabili
Docutec Txanpiñoiak edo barrengorriak Txanpiñoia oso jaki estimatua izateaz gain, baditu ezaugarri sendagarriak; adibidez, arazo kardiobaskularren aurkako erremedio ezin hobea da. Hauexek dira onddorik ezagunenak. Artifizialki hazten direnez gero, urte osoan goza ditzakegu. Baina, sukaldean goxoak izateaz gain, ez ditugu ahaztu behar bere ezaugarri dietetikoak ere: arinak eta oso nutritiboak dira, beti despentsan edukitzeko modukoak. Bihotzetik sufritzen dutenek jakin behar dute txanpinoiak jaki osasungarria direla, arazo kardiobaskular eta hipertentsioaren kontrako erremedio ezin hobea. Txanpinoiek azido foliko asko dute. Folatoen falta izaten da anemia agertzeko arrazoi usuenetako bat. Beraz, anemiak sarritan jasaten dituztenentzat, beste arrazoi bat gehiago txanpinoiak ugari kontsumitzeko. Eta ez ahaztu folatoek umekien sortzetiko arazoak (arantza bikoitza, esate baterako) prebenitzen laguntzen dutela. Beraz, familia izateko asmotan bazabiltza, ez ahaztu.
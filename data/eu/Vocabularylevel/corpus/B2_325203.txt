Docutec Elikadura eta odol-zirkulazioa. Dietak eragina du zirkulazioan Nutriente aholkatuak Zergatik? Zein elikagaik dauka? Nolako anoa behar da? Zuntza   Heste-igarotzea eta esfortzurik gabe libratzea errazten du. Horri esker, sabeleko presioa ez da areagotzen eta zainetako zein koloneko hormak ez dira ahultzen; idorreria, barizeak eta hemorroideak nozitzeko arriskua txikiagoa da. Fruta lehorrak (aranpasak eta antzekoak), fruitu lehorrak, lekaleak, barazkiak, fruta freskoa eta labore integralak. Gari edo olo zahia. Hartu egunero hiru fruta ale, entsalada bat eta barazkiren bat (janaria hasteko edo jakiaren hornigai modura). Lehenetsi elikagai integralak: ogia, orea, arroza... Sartu zure eguneroko dietan fruitu lehor edo idortuak, (bost intxaur edo eskutada bat fruitu, bestelakoak). Antioxidatzaileak Zahartzearen eta zainen hormen endekapena eragiten duten erradikal aske izeneko substantzien kontra babesten gaituzte. Odol-hodiak egoera onean mantentzen dituzte, hanpaduraren eta hanturaren kontrakoak dira. Landareak, oro har. Egokienak: aguakatea, baiak (masusta, marrubia, mugurdia, ahabia), azak, azenarioa, zitrikoak, mahatsa, tipula, ziazerba eta tomatea.   Potasioa Ura kanporatzen laguntzen du (hori mesedegarria da hankak hanpatuak daudenean edo likido-atxikipena nozitzen denean). Fruta idortuak, fruitu lehortuak, galorratza, lekaleak, barazkiak, fruta, labore integralak, arrain eta haragiak.   Gantz-azido poliintsaturatuak Odoleko kolesterola eta triglizeridoak urritzen dituzte, arteriosklerosiaren kaltetan. Odola arindu egiten dute, biskositatea jaitsi eta itsasgaitz gisa dihardute, odolbilduak osatzeko arriskua arinduz. Hazi-olioak (ekilore, arto, soja), landarezko margarinak, fruitu lehorrak (intxaur eta almendrak bereziki), arrain urdinak eta bakailao gibel-olioa. Nahasi zure dietan oliba- eta hazi-olioak. Sartu dietan, egunero, fruitu lehorrak (eskutada bat: 20-30 gramo). Hartu arrain urdina astean bitan, gutxienez. Ura Toxinak suntsitzen eta odola garbitzen laguntzen du, odola arinago mantentzen du. Behar bezainbeste ur edan ezean, odolaren abiadura mantsotu egiten da. Ura, zukuak, likidoak, saldak, zopak, infusioak... Ahalmen diuretiko handiko landareak: txikori belarra, tea... profesional batek aholkatuta. Hartu egunean 6-8 baso ur (zukuak, likidoak...). Baztertu beharreko nutrienteak Zergatik? Zein elikagairen kontsumoa urritu behar da? Sodioa Gatzak berez daukanez, sodioak likidoak atxikitzen ditu; sodio gehiegi metatzeak bihotzari, gibelari eta giltzurrunei aparteko lana eginarazten dio. Hortik sortzen dira zirkulazioaren trastornoak, likidoen atxikipena eta hanken hantura areagotzea. Gatza eta elikagai gaziak: era guztietako kontserbak, patata frijitu eta antzekoak, zopa industrialak, saltsak, olibak, ozpinetakoak, ogia, opilak, gailetak, hestekiak, gazta onduak, arrain eta haragi gazi edo keztatuak, aurrekozinatuak. Gantz saturatuak Gehiegizko gantz saturatuak, triglizerido eta kolesterol plasmatikoen mailak altxatu egiten ditu, arteriosklerosiaren eta odol-biskositatearen mesedetan; hori tronbosien sorrarazlea izan daiteke. Gurina, esne-gaina, hestebeteak, urdaia, opil eta gozoki industrialak, aurrekozinatuak. Elikagai batzuek, gainera, bere osaera bereziaren eraginez, zainen hanpadura areagotzen dute (hemorroide eta barizeen egoera okertuz) edo gibelak egiten duen odol-garbitze lana eragozten dute (horrek ez du laguntzen zelulitisa hobetzen): jangai minak, espezia asko, edari alkoholdunak, txokolatea, kafea eta gozokiak... Elikadura eta odol-zirkulazioa. Dietak eragina du zirkulazioan. Consumer aldizkaria. 96. zk., 2006ko otsaila.
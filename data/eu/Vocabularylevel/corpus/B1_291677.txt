Docutec Merkuriorik gabeko termometroak Etxean eta erietxeetan erabiltzen ditugun betiko termometroek merkurioa dute. Oso gai kutsakorra da merkurioa gizakiarentzat, eta baita faunarentzat ere, eta oro har, ekosistemarentzat. Horregatik, Europako Komisioak merkuriorik gabeko termometroak erabiltzea proposatu du Bruselasen. Termometroek bakarrik ez, tentsioa neurtzeko aparailuek ere merkurioa dute, edo nanometroek, edo barometroek... Horrelako aparailuentzako urtero 33 tona merkurio behar omen dira, horietatik 25-30 tona osasun-zaintzarako. Aparailu hauek "zaborretara" botatzean merkurioa metilmerkurio bihurtzen omen da, eta merkurioa bera baino arriskugarriagoa omen da. Metilmerkurioak organismo bizietan gelditzeko ahalmena dauka, pilatuta. Eta baita itsasoko animalien bazkan gelditzekoa ere. Itsasoko animaliek duten merkuriorik gehientsuena metilmerkurioa da. Europako Komisioaren proposamen honen asmoa merkurio-eskea gutxitzea da, gizakiarentzat hain kaltegarriak ez diren beste ordezko batzuk erabiltzea jendeak. Kontua da batzuetan ez dagoela merkurioaren ordezko aproposik. Baina, termometroentzat bai dirudienez. Adibidez, Ipar Euskal Herrian orain bospasei urte debekatu zuten merkuriodun termometroak saltzea. Eta saltzea aipatu dugunez, esan Europak saldu ez, erosi egiten duela merkurioa, batez ere Txina, India eta Japoniatik.
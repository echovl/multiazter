Docutec "Eurolino", haurrentzako lehen kutxazain automatikoa Makina horiek umeen garaierara egokituta daude, pantailan irudi erakargarriak dituzte eta, horrekin batera, mezu dibertigarriak dituen entzumen-gida bat dute.   Txikienek aurreztea eta teknologia berriak ezagutzea dira "Eurolinok" dituen helburu nagusiak. Makina hori Hispacounter enpresak diseinatu du, eta 8 eta 15 urte bitarteko haurrek erabiltzea nahi dute. Enpresa horretako Logistika buruak esan du haurrek aurreztutako dirua Eurolino kontuan sartu nahiz atera ahal dutela. "Eurolinok" harrera ona izan du Alemanian. Han kutxazainek badute jada zerbitzu hau. Makinek 1,4 metroko garaiera dute, eta pantailan irudi erakargarriak dituzte. Horrekin batera, mezu dibertigarriak dituen entzumen-gida bat ere badute. Identifikazioa pin kode baten bidez egiten da. Kode horrek, zenbakiak eduki beharrean, marrazkiak ditu, haurrek identifikazio klabe hori hobeto gogoratzeko.  
Docutec Lesbofobia Getarian Tabernako jabeak zioen errespetatzen gaituela (ez zuen ematen), oso ondo iruditzen zitzaiola gu lesbianak izatea eta elkar maitatzea. Baina... Zuentzat arazo bihurtzen da gure lesbianismoa kaleratzen eta libre espresatzen dugunean. Hor dago koxka! Igande arratsaldea da eta aitzakiarik gabeko eguraldia. Itsasoa duen herri batera joatea pentsatzen degu eta Getariara joatea erabakitzen degu. Kotxea aparkatu eta neska laguna eta biok portura goaz. Ordura arte arazorik ez. Arazoa portuan dagoen Itsas-Etxe tabernara sartzean hasten da. Barran gaude edarien zain eta ondoan daukagun basurde-gizon koadrila baten begirada kurioso-morbosoez atseginak eta bultzadak hasten dira. Ez diogu itxura ona hartzen eta terrazara ateratzea erabakitzen degu zertxobait aparte dagoen mahai batera. Jadanik bistan dago lesbiana bikote bat garela muxuak eta laztanak baitaude (beste edozein bikotek bezala). Mahaian jarraitzen degu, eta barruan zegoen basurde bat gure ondoan jartzen da guri begira. Jada ez gaude hain gustura eta gure pazientziak muga ere badu. Azkenean, basurdea gerturatu eta molestatzen hasten da eta guk bakean uzteko eta pikutara joateko esaten diogu. Basurdeak badoaz. Baina geroago, Itsas-Etxe tabernako nagusia (Maixabel Etxeberria) etorri zitzaigun modu txarrean, esanez nahikoa genuela, ea zer uste genuen, leku publikoa zela hura. Gure erantzuna horixe, leku publikoa dela eta nahi duguna egiten degula. Andreak orduan esaten digu ea zergatik ez dugun mahai gainean kaka egiten. Emakume honek gure muxuak eta laztanak mahai gainean kaka egitearekin parekatzen ditu! Horrela izan zen gure igande arratsaldea. Askorentzat txorakeria bat izango da baina guretzat inola ere ez. Eta ez ditugu horrelako jarrera lesbofoboak pasatzen utziko. Pertsonaia hauei guztiei esan nahi diegu muxukatzen eta laztantzen jarraituko dugula, beharra sentitzen degun bakoitzean, eta edonon, gainera. Tabernako jabeak zioen errespetatzen gaituela (ez zuen ematen), oso ondo iruditzen zitzaiola gu lesbianak izatea eta elkar maitatzea. Baina... Noraino iristen da zuen errespetua eta tolerantzia? Zuentzat arazo bihurtzen da gure lesbianismoa kaleratzen eta libre espresatzen dugunean. Hor dago koxka! Oso ondo baina etxean. «Ojos que no ven corazon que no siente». Zuen tolerantziaz nazkatuta gaude, ez du baliorik, faltsua da. Ba horixe, jai duzue, zeren guk ez degu ezkutatzeko inolako intentziorik. Gure sentimenduak kaleratzen jarraituko dugu, horrela sentitzen dugulako, eta kitto!, eta gure maitasunak zuenak bezainbeste balio duelako. Beraz, gure muxuei eta mimoei ez diegu uko egingo, ez etxean,ez kalean! Besterik gabe, aio! Ainhoa Arregi (Andoain) eta Amaia Etxeberria (Urnieta)
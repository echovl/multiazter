Docutec Indarkeria maskulinoak Bi datu: a) heriotz eta balioezintasunaren lehen arrazoia da Europan eta b) emakumeen aurkako indarkeria maizago gertatzen da Europako iparraldean hegoaldean baino. IGNACIO RAMONET (*Le Monde diplomatique)    "Hau Europan gertatzen da. Emakumeen sexu maskulinoko bikoteek beraien aurka darabilten indarkeria izutzeko moduko mailara iritsi da kontinentean. 16 eta 44 urte bitarteko europarrentzat heriotzaren eta balioezintasunaren lehenengo kasua bihurtu dira etxeko basakeriak. Trafiko istripuak eta minbizia baino lehenago daude. (...) Sinetsita daukagun beste ideia bat da emakumeen aurkako indarkeria maizago gertatzen dela Europako hegoaldeko herrialde matxistetan iparraldekoetan baino. Kontu hau ere berrikusi behar da. Errumania da, hain zuzen, emakumeen aurkako etxeko indarkeria maila larriena duen Europako estatua: urtero milioi bat errumaniarreko 12,62 hiltzen dituzte bikoteek. Baina estatu emazte-hiltzaileen zoritxarreko zerrendan, Errumaniarren ondoren datoz paradoxikoki emakumeen eskubideak gehiago errespetatzen dituzten herrialdeak. Finlandian urtero milioi bat emakumeetatik 8,6 hiltzen dituzte etxeko intimitatean. Segidan datoz Norvegia, Luxenburgo, Danimarka eta Suedia. Italia, Espainia, Portugal eta Irlanda azken postuetan daude".
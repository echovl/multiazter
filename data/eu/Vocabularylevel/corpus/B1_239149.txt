Docutec Unibertsitatean 9,94ko notarekin amaitu Guadalajarako ahizpa biki batzuek 9,94ko notarekin amaitu dituzte Historiako ikasketak. Lara eta Maria Martinezek, bakoitzak, 43 ikasgai izan dituzte eta, haietako 41etan 10 atera dute eta bitan 9. Ikastetxean ikasten hasi zirenetik lortu dituzte nota onak. Unibertsitatera sartzeko hauta probetan 9,5 atera zuten. Lara eta Maria Martinez bikiek antza handia dute, ez bakarrik itxuran, baita ikasteko ahalmenean ere. Guadalajarakoak dira bi ahizpa horiek, eta Historia ikasketak amaitu berri dituzte, biek 9,94 notarekin. Alcala de Henareseko unibertsitatean ikasi dute, eta, emaitza horiek ikusita, Lehen Saria eman diete. 23 urte dituzte eta biek irakasle izan nahi dute. Gustuko dute ikastea; egunero zortzi ordu igarotzen dituzte liburuen aurrean. Unibertsitatean 43 irakasgai izan dituzte eta haietako 41etan 10 atera dute eta bitan 9. Betidanik izan dituzte nota onak. Unibertsitatera sartzeko hauta probetan, esaterako, 9,5 atera zuten. Gainera, eskolara bitan bakarrik huts egin dutela esaten dute harrotasun handiz, kasu horietan sendagilera joan behar zutelako
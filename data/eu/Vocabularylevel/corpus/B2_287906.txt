Docutec Noiz dira inauteriak? Noiz da Korpus? Dantzariok maiz egiten ditugu horrelako galderak. Izan ere, hainbat tradizio eta dantza saio egutegi liturgikoari lotuta daude. Dantzariak aldizkarian, Mikel Aranburu Urtasun-ek eskaini zuen orain urte batzuk honi buruzko azalpen bat, eta azalpenarekin batera hurrengo urteetarako inauterien datak ere ematen zituen. 2000. urterarteko datak prestatu zituen, milurte aldaketa hori hain urruti ikusten zen garaian. Baina 2000 atzean utzi dugu eta berriz ere datozen urteotako daten bila hasi gara. Egutegi liturgiko horren berezitasuna da ilargiaren zikloak kontuan hartuta ezartzen dela. Pazko-igandearen arabera ezartzen dira egutegi liturgikoko datak. Eta noiz da Pazko-igandea? Ba, udaberriko lehenengo ilargi betearen ondoko lehen igandea izan ohi da Pazko-igandea. Astebete lehenago Erramu-igandea izango da, eta Pazko-igandetik 50 egunera iritsiko da Mendekoste; hurrengo igandea Trinitate jaia izango da eta Trinitate ondoko osteguna Gorpuzti-eguna. Inauteriak ere horrela ezartzen dira; izan ere, inauterietako Hausterre-eguna, asteazkena, eta Pazko-igandearen artean 40 eguneko Garizuma izaten denez, Pazko egunetik 40 egun atzera egin eta inauterien bukaera, eta ondorioz inauterietako jai egun guztiak, ezar daitezke. Beraz, kalkulu horiek eginez, horra ondoko urteetan ospakizun horiek izango diren datak:     Urtea Inauteri larunbata Hausterre-eguna Pazko-igandea Igokundea Mendekoste Gorpuzti-eguna 2002 Otsailak 09 Otsailak 13 Martxoak 31 Maiatzak 09 Maiatzak 19 Maiatzak 30 2003 Martxoak 1 Martxoak 5 Apirilak 20 Maiatzak 29 Ekainak 08 Ekainak 19 2004 Otsailak 21 Otsailak 25 Apirilak 11 Maiatzak 20 Maiatzak 30 Ekainak 10 2005 Otsailak 5 Otsailak 9 Martxoak 27 Maiatzak 05 Maiatzak 15 Maiatzak 26 2006 Otsailak 25 Martxoak 1 Apirilak 16 Maiatzak 25 Ekainak 04 Ekainak 15 2007 Otsailak 17 Otsailak 21 Apirilak 08 Maiatzak 17 Maiatzak 27 Ekainak 07 Beraz, noiz dira inauteriak Lantzen? Eta Markinan? eta Uztaritzen? Datozen urteotako inauterietako datak    Urtea Inauteri larunbata Inauterietako asteartea Hausterre-asteazkena   2003 Martxoak 1 Martxoak 4 Martxoak 5 2004 Otsailak 21 Otsailak 24 Otsailak 25 2005 Otsailak 5 Otsailak 8 Otsailak 9 2006 Otsailak 25 Otsailak 28 Otsailak 29 2007 Otsailak 17 Otsailak 20 Otsailak 21 2008 Otsailak 2 Otsailak 5 Otsailak 6 2009 Otsailak 21 Otsailak 24 Otsailak 25 2010 Otsailak 13 Otsailak 16 Otsailak 17 2011 Martxoak 5 Martxoak 8 Martxoak 9 2012 Otsailak 18 Otsailak 21 Otsailak 22 2013 Otsailak 9 Otsailak 12 Otsailak 13 2014 Martxoak 1 Martxoak 4 Martxoak 5 2015 Otsailak 14 Otsailak 17 Otsailak 18   Eta 2016? Interneten badaude edozein urteko aste santua noiz den kalkulatzen dizuten guneak. Adibidez, http://www.ortelius.de/kalender/forme_en.html helbidean sartu eta nahi duzun urteko Pazko Igandea zein egunetan den jakin dezakezu.
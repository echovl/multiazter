Docutec Giza kapitala Alemaniako filologo talde batek esan du 2004ko esamolderik itsusiena "giza kapitala" dela. Hitzaren eta izendatzen duen objektuaren arteko kontraesana duen esamolde bat aukeratzen du urtero epaimahaiak. "Humankapital" euskaraz "giza kapitala" da 2004ko esamolderik itsusiena, Alemaniako filologo talde batek adierazi duenez. Horst Dieter Schlosser taldeko buruak esan du esamoldeak "eskulana degradatzeaz gain, pertsonak interes ekonomiko" bilakatzen dituela. 1991 urtean elkartu zen filologo talde hau lehendabiziko aldiz urteko hitzik itsusiena aukeratzeko. Euren erabakiak zeresan handia sortu ohi du komunikabide alemanetan. Idazleek eta akademikoek osatzen duten epaimahai horrek hitz bat aukeratzeko, hitzaren eta izendatzen duen objektuaren artean kontraesana egon behar du. Joan den urtean, "taetervolk" ("herri erruduna") hitza aukeratu zuten. Esamolde hori diputatu batek erabili zuen judutarrei buruz hitz egiteko, eta kritika itzelak jaso zituen Alemanian.
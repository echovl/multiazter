Docutec Euskal Herriko eliza Euskal Herriko elizak ez dio ematen erantzun egokirik euskaraz bizi nahi duen jendeari. DIONISIO AMUNDARAIN / (..) "Gehienbat, beste hau azpimarratu nahi nuke: euskarari ematen zaion tratamendua. Entzun izan da, besteak beste, aski euskal katekistarik ez dagoela. Honek bi gogoeta iradokitzen dizkit: Bat: egia baldin bada hori, ez dagoela alegia aski katekista, zergatik gertatzen da? Ez ote da honengatik: hori gertatzen den parrokietan euskaraz bizi nahi duen jendeari erantzun egokirik ematen ez zaiolako? Honek, nik uste, arazo larria planteatuko lioke , hobeto esan, planteatzen dio; oro har, harrotu dudana ez baita hipotesi mailakoa, errealitate bizi-bizia baizik —ez  du merezi ostrukarena egiteak—: Euskal Herriko elizak ez dio ematen erantzun egokirik euskaraz bizi nahi duen jendeari, delako parrokiari. Bi: lehen puntuan aipatu dudan arazoa, badakit, ezin konpondu ahal izango da gauetik goizera. Bitartean, ordea, aski euskal katekistarik ez duten parrokiek zergatik ez lukete jo beharko inguruko parrokietara, euskal katekisten bila. Beste puntu askon "parrokia=ghetto" delako ikusmoldea, kasu askotan bederen, aski gainditua ote dagoen errezeloa dut. Dena den, lehen puntua ez litzateke kendu behar begi-bistatik. Badago horretan zereginik: adibidez, Donostian teologi ikasketak egiten ari diren laikoek beren ikasketa guztiak erdara hutsean aritzeak eta beste eliz jarduera askok iraultza jasan beharko lukete". (...)
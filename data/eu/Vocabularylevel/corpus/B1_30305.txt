Docutec Eskorpioien erregina Malasiako neska batek munduko marka hautsi du, 36 egunez beirazko kutxa batean 6.000 eskorpioiekin batera bizi izan delako. Nur Malenak esan zuen animaliek 17 aldiz heldu ziotela eta behin ziztada "guztiz mingarria" izan zela, ia konortea galtzeraino. Malasiako neska batek munduko marka hautsi du, 36 egunez beirazko kutxa batean 6.000 eskorpioiekin batera bizi izan delako. 17 aldiz heldu zioten, baina ez zuten hil. 27 urteko Nur Malena Hassan larunbatean irten zen beirazko kutxatik, eta "Eskorpioien Erregina" titulua lortu zuen. 2002.ean tailandiar batek kendu zion titulua 32 egunez 3.000 eskorpioiekin egon eta gero. "Pozik nago. Emakumezkoek markak hautsi ditzaketela frogatu nahi dut", esan zuen malaisiarrak prentsaren aurrean, Kuataneko merkataritza zentroan zegoen lau metro bider hiruko kutxatik irtetean. Egunero hamabost minutu baino gehiago ezin zuen irten kutxatik neskak. Nur Malenak esan zuen animaliek 17 aldiz heldu ziotela eta behin ziztada "guztiz mingarria" izan zela, ia konortea galtzeraino. "Jainkoari esker, bizirik nago. Neuk utzi nahi nuen noski, nazkatuta nengoen, baina neure zaleek indarra eman didate", adierazi zuen.
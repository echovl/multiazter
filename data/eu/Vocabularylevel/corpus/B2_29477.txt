Docutec Arrautzak nola egosi DE JORGE, DAVID/ ETXEBERRIA, HASIER Arrautzak eltze baten hondoan utzi, eta ur hotz askorekin estaliko ditugu. Gatz larria ere bota, eskukada bat. Uretan sartzean arrautzaren azala ez arrailtzeko ematen diogu gatza; bestela, hondoaren kontra jo, eta krask! Su ez oso bizian jarriko dugu eltzea, eta, urak irakiten duenean, borbor xuabe baina jarraituan, 10 minutuz utziko ditugu arrautzak ur irakinetan. 10 minutu, ez gehiago, ez gutxiago. Arrautzak xukatu, eta iturri azpian paratuko ditugu, ur hotzak agudo freskatu ditzan. Egosi eta gero ezin bazaie ongi kendu azala, azala kentzean arrautza puskatzen bada, gatz gutxi bota diegun seinale da. Denbora gehiegi pasatzen badute ur irakinetan, gorringoa berdatu egiten da. Beraz, badakizu, neurria hartu behar. Gero, arrautzak ausarki egosi.
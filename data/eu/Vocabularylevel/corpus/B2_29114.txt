Docutec Lanpostua pertsonari egokitu, ez alderantziz Lan-antolaketa modernoek arazo berriak ekarri dituzte. Bizkarreko mina, lunbalgia eta gisakoak dira langileek hartzen dituzten bajen kausa ohikoenak, katarro arruntarekin eta estresarekin batera.   Lan-antolaketa modernoek arazo berriak ekarri dituzte. Bizkarreko mina, lunbalgia eta gisakoak dira langileek hartzen dituzten bajen kausa ohikoenak, katarro arruntarekin eta estresarekin batera. Hori dela eta, gero eta garrantzitsuagotzat jotzen da langileak lanpostuan eroso egotea. Laneko segurtasunaz hitz egiten denean industria eta, batez ere, eraikuntza alorra etorri ohi zaizkigu burura. Istripuak, erorketak, hildakoak... Alabaina, bestelako arriskuak ere badaude lanean, askotan hain larriak ez direnak, baina langilearen osasuna uste baino gehiago kaltetu dezaketenak. Bizkarreko mina, zerbikaletakoa, lunbalgia... ohikoa izan ohi dira, batez ere, zerbitzu alorreko langileen artean. Gero eta langile gehiago dira bulego-lana egiten dutenak, eta lan mota horrek ekarri ohi duen gehiegizko sedentarismoak nahiz ohitura bihurtzen diren jarrera txarrek arazo ugari eragiten dituzte muskulo eta hezurretan. Egunean zazpi edo zortzi ordu ordenagailuaren aurrean igarotzen dituen bulegari batek, behin eta berriz errepikatzen dituen mugimenduen eraginezs, eskumuturretan, bizkarrean edota ikusmenean arazoak izatea ez da ez ohikoa. Arazo horietako gehienen kausa jakitea ez da zaila izaten ordea, eta ondorioz prebenitzeko neurriak ere erraz asko har daitezke: jarrera txarrak saihestuz eta behar diren atsedenalditxoak hartuz, edota bulegoa altzari eta tresna ergonomikoz hornituz. ORDENAGAILUAREN AURREAN LAN EGITEKO Teklatua Ezaugarriak Matea eta argia bada hobe, errainuak edo briztadak saihesteko. Mugi daitekeena, ahalik eta erosoen jartzeko. lnklinatzeko aukera ematen duena, eskuak hobeto higi daitezen. Egonkorra erabiltzen ari bazara, irristatzen ez dena. Tekla konkaboak erabilerrazagoak dira. Tarte dezentea teklatuaren aldeezberdinen artean. Suabe erabiltzekoa, ahalik eta esfortzu gutxiena egiteko. Hotsik ez badu egiten hobe. Kokapena Aurrean toki dezente utzi, eskuak eta besoak apoia daitezen. Gertu, aldi berean, besoak ez luzatzeko. Monitorearen parean, ez alde batean, burua gutxiago mugitzeko. Sagua Eskuaren kurbara egokitu dadila; era berean, eskuak egoki pausatuta egon behar du, botoiak ezinbestean sakatu gabe. Horrez gain, ez da indarrik egin behar botoiak sakatzeko. Erraz irristatzen dena. Mahaia Gainazalak argia eta matea izan behar du. Lanerako material guztia sartzeko modukoa. Altuera erregula badaiteke hobe. Barrurantz nahikoa leku izan behar du belaunek talka egitea edota hankak_ez luzatzea saihesteko. Aulkia Egonkorra, gurpilduna, baina nahi gabe mugitzen ez dena. Altuera erregula daitekeena. Izan ere, oinek lurrean egon behar dute, edota bestela oin-euskarri batean. Eserleku-bizkarrak ere erregulatzeko modukoa izan behar du: altuera nahiz inklinazioa. S itxura izan behar du bizkarrera hobeto egokitzeko. Eserlekuaren eta belaunaren atzeko aldearen arteko distantziak behar bestekoa izan behar du, odol zirkulazioa ez oztopatzeko. Tapizeria zimurtsua bada hobe, ez irristakorra. Hobe da geldialdi laburrak maiz egitea gutxi eta luzeak baino. Ez da komenigarria ordubete baino gehiago mugitu gabe egotea. Jarrera lzterrak horizontalean eta hankak bertikalean, 9° graduko angelua osatuta. Belaunak eserlekura ez gehiegi hurbildu. Besoak bertikalean eta besaurreak horizontalean, ukalondotik angelu zuzena osatuta. Eskuak ez behartu, erlaxaturik egon behar dute. Bizkarrezurra zuzen. Oinazalak apoiaturik. Gorputzak ez du mahaiaren eta aulkiaren artean preso egon behar. Horrez gain, komenigarria da zarata saihestea eta tenperatura egokia —19 eta 24 gradu artean— izatea.
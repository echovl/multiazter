Docutec Udalehenak irria... Uda berria, uda, uda azkena eta negua. Euskal Herrian urtaro bakoitzak bere kolore, garapen eta berezitasunak ditu, semantikoki ez nabarmendu arren. Euskaraz bi hitz bakarrik ditugu lau garaiak izendatzeko: uda eta negua. Lau urtarotatik hiruk 'uda' dute hitzaren sustraia. Uda berria, uda, uda azkena eta negua. Euskal Herrian urtaro bakoitzak bere kolore, garapen eta berezitasunak ditu, semantikoki ez nabarmendu arren. Euskaraz bi hitz bakarrik ditugu lau garaiak izendatzeko: uda eta negua. Lau urtarotatik hiruk 'uda' dute hitzaren sustraia. 'Maiatza eurite, urte ogite'. 'San Josetan kuku San Pedrotan mutu'. 'Kukuak kantatzen duenean euri eta eguzki' eta beste zenbait esaera zahar, oso gureak dira. Gurea den bezala Zozomikoteen istorioa. Izadiaren erditze garaia da. Udaberriak gaztaroa, bizi-indarra eta maitasuna irudikatzen ditu. Lurrak neguan lozorroan gorde dituen haziak ernaltzen hasten dira kimu berriak sortuz eta hostoak zabalduz. San Jose loreak izan ohi dira gure belardietan udaberriaren iragarpena. Udaberrian jada ardiak ez du ilerik behar lurra epeltzen hasia delako. Martxoaren 21ean egunak eta gauak iraupen berdina dute. Venus eta Eguzkia elkarren ondoan jartzen dira udaberrian, lurra berotzen duen argizagia, martxoaren bukaeran, zodiakoaren hasierara itzultzen delako. Greziako mitologiak zioen, udaberriko jainkosak bere oinak jartzen zituen tokian belarrak eta loreak jaiotzen zirela. Hegan egiterakoan, berriz, usoak eta txantxangorriak omen zituen lagun: Venusi ez omen zitzaion inoiz edertasunik faltatzen, urtaro bakoitzean bere edertasuna berritzen zuelako. Gainera, bere zaindariek itsasoan bainatzen zuten udaberriro eta erabat indarberrituta ateratzen omen zen uretatik. Euskal Herrian ere bada jendea uraren eragin miresgarrian sinesten duena. Hauek, adibidez, osasungarritzat jotzen dute ihintzak edo basurak bustitako belardietan oinutsik ibiltzea. Erromatarren mitologian Venus jainkosak sinbolizatzen zuen udaberria eta Greziakoan, berriz, Afroditak. Udaberriko jainkosa hau, antzinako kontakizunen arabera, Uranoren esperma itsasoko uhinen aparrekin nahastean jaio zen. Bizitzaren lehen indarrak ilargi berriari esker bereganatu zituen. Maitasuna eta edertasuna ziren bere onbideak. Hau dena Citera inguruetan gertatu zen, egungo Txipre irlaren ondoan. Udaberria era askotara adierazi dute pintoreek. Vincent Van Gogh udaberrian loretan jartzen ziren zuhaitzek liluratzen zuten. Artista holandarrak muxikondoak, gereziondoak, almendrondoak eta liliak, behin eta berriz, margotu zituen. Segantini, italiar margolari erromantikoak, udaberria eta maitasuna bizitzaren iturrietan kokatu zituen. John Everett Millais-ek Ofeliaren gorpua lorez estalitako putzu edo osinean margotu zuen, heriotzaren eta udaberriaren arteko harremana azpimarratuz. Dena dela, udaberriaz margotu den artelanik ederrenetako bat Sandro Botticellirena da. Florentziako margolariak bi koadro pintatu zituen gai honi buruz: 'Venusen jaiotza' eta 'Udaberria' (1477-78). Maitasun ideala edo izpirituala adierazten saiatu zen Botticelli. Platonen pentsakera jarraituz, edertasun fisikoari ez zion garrantzirik eman nahi izan. Udaberriaren irudian, Zefirok Ämendebaleko haize gozoakÄ Flora ninfari eragiten dio eta hau, loreaz gainezka, udaberri bihurtzen da. Izadiaren emankortasunari begira Venus dago, haurdun bera ere. Gainean Kupido, sexu bikoitzeko haurra geziarekin eta, beste ertzean, hiru grazia, maitasunaren, alaitasunaren eta festaren sinbolo gisa eta Merkurio zeruko lainoak kentzen. 'Venusen jaiotza' deituriko koadroan, jainkosa, maskorraren gainean zutik eta ile horailak harrotuta, azaltzen da itsasoaren erdian, mitoari dagokion bezala. Jeinuen eraginez uretan sortu omen zen bizitza. Arrosak eta anemonak ditu inguruan izadiaren bizi-indarra adierazteko.
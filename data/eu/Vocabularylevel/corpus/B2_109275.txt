Docutec Orain, KZguneetan BOGA KZgunea sareak bat egin du nork berak euskara ikasteko BOGA programa informatikoarekin. 90 zentro ari dira programa hori eskaintzen. Hala, izena eman duten erabiltzaileek euskara beren kabuz, beraiek nahi dutenean eta modu sinplean ikasi ahal izango dute ordenagailuaren bidez. Oro har, informazio-teknologiak maila sozial guztietan sustatzea zen erronka: oinarrizko hezkuntza, enpresa, herritarrak, kultura eta Administrazioa eta horretarako Plan honetatik ekimen ugari sortu zen, besteak beste 'Konekta Zaitez' programa, Interneterako konexioa zuten ordenagailuak diruz lagundu zituena. Ideia berberarekin beste hainbat egitasmo sortu ziren (WIFI, KZ Mikroenpresak, KZ Lankidetza.) Horien artean daude 'Konekta Zaitez Hiritar' edota 'KZgunea'k (Konekta Zaitez Guneak). KZgunea 2001eko udazkenean jarri zen martxan eta ideia nagusitzat doaneko zentro publikoen sare bat osatzea zuen, informazio eta komunikazioaren teknologia berrien erabilera eta heziketa bultzatzeko asmotan. Banaketa soziala eragin zezakeen arazoari aurre egitea zen helburua: inguru digitala ezagutzen dutenen eta ez dutenen arteko aldea egon ez zedin. Teknologia berrietatik urrutien dauden sektoreetan eragin nahi izan zen: etxeko andreak, jubilatuak, langabetuak eta etorkinak. Horrela sortu ziren KZguneak eta bere azpiegitura eta zerbitzuak (hirigunetik gertu dauden lokalak, tutore espezializatuak, heziketa eta nabigazio-zerbitzuak, posta elektronikoa.) gizarte osoaren esku jartzen dira, modu publikoan eta dohainik. Zer da KZgunea? Zentro publikoa da, hiritarrak Interneterako beharrezkoa duen heziketa eta instalazioak eskaintzen dituena. Leku honetan, zera aurkituko du hiritarrak: 1. Heziketa-eskaintza (ikastaroak eta mintegiak) - Oinarrizko heziketa Interneteko oinarrizko ikastaroa (20 orduko iraupena) - Gaikako mintegiak Zerbitzuak (on-line banka, enplegua.) - Baliabideak (adobe acrobat reader, flashget, news.) - Aisialdia (enologia, bidaiak, gastronomia.) - Etxea eta familia (dietetika, kontsumoa, etxebizitza.) - Didaktikoak (euskara, mikologia.)  - Norberaren heziketa - Ikastaro eta mintegi interaktiboak www.kzgunea.net atariaren bidez. - Sektore-heziketa Mikroenpresa, autonomo. eta abarrentzako ikastaroak. 2. Web orrien diseinua eta ostatua elkarteentzat (komunitate birtualak) 3. Zenbait tutorek hezi edota lagundu egiten diote zentroko erabiltzaileari 4. Erabiltzaileek badute, gainera: Sarean nabigatzeko ordenagailu-azpiegitura. Posta elektronikoko kontu bat. Egitasmoaren atariko zerbitzuak: www.kzgunea.net Antolaketa eta kudeaketa-ereduaEusko Jaurlaritzak EUDELi laguntza eskatu zion, udalek zentroak irekitzeko laguntza eman zezaten. KZgunea dagoen herriko Udalak zera ordaintzen du: Telefonika-instalazioa duen lokala Mantenu-gastuak Eusko Jaurlaritzaren esku, berriz, honako hauek: Programaren antolaketa (kudeaketa-zentroa du, Eusko Jaurlaritzako 20 profesionalen esku) eta teknologia berriekin harremanak dituzten enpresak. Giza baliabideak (tutoreak) Baliabide teknologikoak (ordenagailuak, web-cam-ak, fotokopiagailuak.) Enpresa laguntzaileak Eusko Jaurlaritzak, bere kudeaketa-zentrotik 24 enpresekin ditu hitzarmenak, batez ere Interneteko tresna eta zerbitzuei buruzko goi-mailako ikastaroak eta mintegiak eskaini ahal izateko. Hainbat datuEUSTATek emandako datuen arabera, euskal internautak %34,3 inguru dira. Gaur egun arte 63.000 lagun hezi dira oinarrizko Internetaren ezagutzan (azken helburuaren %85), gehiengoa emakumezkoa da (%63,02), langabetua, etxeko andrea eta jubilatua (%50,75) eta 35 urtetik gorakoa (%72,6). Orain, KZguneetan BOGAKZgunea sareak bat egin du nork berak euskara ikasteko BOGA programa informatikoarekin. 90 zentro ari dira programa hori eskaintzen. Hala, izena eman duten erabiltzaileek euskara beren kabuz, beraiek nahi dutenean eta modu sinplean ikasi ahal izango dute ordenagailuaren bidez. Orain arte, sistema hori euskaltegi jakin batzuetatik, Euskal Etxeetatik edo etxetik soilik erabil zitekeen. Orain, KZguneen sarean eskura dago. Dakizuen bezala (ikus, bestela, 345. alea), BOGA programak euskalduntzearen maila guztiak (hasiera-hasieratik EGAra arte) eskaintzen ditu, bost kurtsotan zehar. Kurtso bakoitza 15 ikastunitatetan banatzen da, eta ikastunitate bakoitza 10 saiotan. Ikasleek saio bakoitzean hainbat ariketa egin behar izango dute. Test baten bitartez jakingo da hurrengo saiora aurrera egin daitekeen, edo saioa berrikusi beharko den. Euskara BOGA sistemarekin ikasi nahi duten pertsonek, eskolekin hasi baino lehen, programari atxikitako euskaltegi batean egin beharko dute matrikula (www.boga.habe.org) eta gero KZgunean izena eman, aurretik egin ez badute, jakina. BOGAren inguruko informazio gehiago nahi duenak, jo dezala www.habe.org helbidera. www.kzgunea.nethelbidean, berriz, KZguneen zerrenda aurkituko du.
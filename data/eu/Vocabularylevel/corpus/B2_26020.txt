Docutec Etxeko animalien txangoak Txakurrak eta katuak ibilgailuetan eramateko jakin beharrekoak.   XABIER MARTIN/ Errepidea eta arriskua eskutik datozen hitzak dira tamalez, azken urteetako auto istripuek hala frogatzen duenez. Hamaika aldiz esan da gidariaren arretak erabatekoa izan behar duela gidatzen doala. Baina, jakina, arrisku asko daude, eta horietako bat da autoan animaliak eramatea. Zakur bat edo katu bat ez dago edozein modutan auto baten eramaterik. Are gutxiago animalia urduria bada, edo gaixorik badago. Gerta daiteke. halaber, animaliak txiza egiteko gogoa izatea, edo lotu gabe bidaiatzea. Horiek guztiak ez dira auto bat gidatzeko baldintza onak. Gutxienez. gidarían estresa eragin ahal dio animaliaren mugimenduak. Bestalde. animalientzat ere maiz ez da atsegina auto baten barruan joatea. Hala, gidariari komeni zaio jakitea zakur eta katuak ibilgailuetan eramanik zein arrisku daukaten. Zorabioak Animaliak ibilgailu baten barruan doazenean, jazotzen duten arazo zabalduena da zorabioarena. Gizakiak modu errazean saihesten du zorabioa. Alabaina, zakurren eta katuen kasuan ez da hain erraza. Zorabioa alde batera uzteko, anitihistaminikoak hartzea nahikoa da gizakietan. Animalietan ere badu eragina, baina etxeko animaliek bidaia egin baino bi egun lehenago hartu behar dituzte pilulak, eta zortzi ordutik behin eman behar zaio albaitariak gomendatutako dosia. Oztopoak, baina, handiak dira horrelako tratamendu bat egiteko: eta, gainera, hiru animaliatik batean soilik du erabateko eragina: beste bietan ez da eragozten zorabioa. Bidaia luzeak egiteko, animaliek lasaigarriak har ditzakete, baina kontuan eduki behar da jabe ugarik baztertu egiten dutela  irtenbide hori. Bidaia motzagoak egiteko badaude beste irtenbide batzuk, hala nola, zakurrari 12 orduz janik ez ematea. Bero kolpeak Egun etxeetan gehien izaten den animalia zakurra da beharbada. Zakurrak autoetan gurekin batera eramaterakoan, oso kontuz ibili behar dugu beroarekin. Gizakiok izerdia botatzen dugu bero denean, alegia, horrela egokitzen dugu gorputza tenperatura aldaketara. Zakurrek, berriz, ez dute transpiraziorik. Tenperatura aldaketa arnasaren bidez egiten dute, arnasestuka. Zakurrentzat, ohiko tenperatura (gorputzarena) 38—39 gradukoa da. 40.5 gradura iristen direnean. Arrisku bizian gertatzen dira animaliak. Behin baino gehiagotan jazo izan da hori autoetan. Batez ere, uda partean, autoen barruan (aire giroturik egon ezean) bero handia egin dezakeelako. Hori gertatuz gero, eta albaitariarengana jotzeko betarik ez dagoenean. zakurra ur hotzetan busti behar da,eta edateko ura eman. Horregatik, ez da komenigarria zakur bat auto barruan uztea, ezta leihoak zertxobait jaitsita daudela ere. Etxeko animaliekin segurtasunez bidaiatzea erraza da, baldin eta espezializatúriko dendetan salgai daude sistemak ezartzen badira. Gehienetan segurtasun sare bat jartzen da, aurrealdeko eta atzealdeko eserlekuak banantzeko, eta animaliak gidariarengana salto egin dezan saihesteko.
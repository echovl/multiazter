Docutec Sexua munduan, 2004an Durex antisorgailu etxeak, urtero bezala, sexu ohiturei buruzko inkesta egin zuen 2004an. Durex antisorgailu etxeak, urtero bezala, sexu ohiturei buruzko inkesta egin zuen 2004an. 42 herrialdetako 350.000 lagunek parte hartu zuten inkestan, eta, horren arabera, munduan urtero batez beste 103 aldiz izaten ditugu sexu harremanak. Frantzia, Grezia eta Hungaria dira herrialde sutsuenak; izan ere, batez besteko hori gainditzen dute: hau da, astero ia hiru aldiz aritzen dira. Brasil eta Italia herrialde beroenak direla entzun izan dugu askotan, baina uste hori bertan behera bota du inkestak. Ranking-aren azken muturrean Japon, Hong Kong eta Singapur daude. Eta zenbat denbora ematen dugu sexu jolasetan? Europarrak gara lasaienak, eta horien artean ingelesak eta alemanak dira garaile, 22 minuturekin. Aldiz, azkarrenak thailandiarrak dira, aurrekoen denboraren erdia ematen baitute: 11,5 minutu. Gutxi samar ezta? Bestalde, inkestak argitu duenez, birjinitatea galtzeko adina aurreratzen ari da: gazteek, bataz beste, 17 urterekin egiten dute lehendabiziko aldiz txortan.
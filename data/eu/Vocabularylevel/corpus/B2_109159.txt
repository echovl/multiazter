Docutec Ostankoa, Nafarroa Behereko herrixka Nafarroa Behereko udalerri txiki bat da Ostankoa, Donapaleuko kantonamenduaren hegoaldean kokatzen dena. Urteak joan ahala, biztanle-kopurua erruz urritu da. Egun 100en bat biztanle baino ez da bizi herrixka honetan. Ingurua nahiko laua da, 9 km2 luze zabalerakoa. Ekialdean, Uhartehiri, hegoaldean Izura-Azme eta mendebaldean Landibarre herrixkak ditu eta bailara ederra osatzen dute. Inguruko mendixkek 250-300 m-koak baino ez dira eta bertatik igarotzeko GR-65 mendi-bidea hartu behar da, Orreagaraino doan Done Jakue bidea, zehatz-mehatz. Hori dela eta, inguru hauetatik erromes ugari pasa ohi da, Laborariak eta abeltzainak Laborantzarako eta abeltzaintzarako egokia da eremu hau. Ostankoarrek, baserritarrak gehienak, bertan ereiten dituzte barazkiak eta artoa, batez ere, eta ardiak eta esne- eta haragitarako behiak hazi, hauxe delarik bailarako jardunbide ekonomikorik garrantzizkoena. Ostankoako altxorra: hilarriak Ostankoako elizak XVIII. mendeko erretaula du. Baina, herrixka honek gordetzen duen ondasun artistiko-historiko nagusi eta garrantzizkoena hilerrian aurki daitezke, Euskal Herriko hilarrien artean zahar eta interesgarrienetarikoak baitira. Hilarri hauek dituzten grabatu eta inskripzioek zenduak erabili ohi zituen lanabesak irudikatzen dituzte, eta irudi horiekin batera hilarri gehienek monograma bikoitza ageri dute: IHS eta Alfa eta Omega hizkiak, lurreko gauza guztien hasiera eta amaieraren adierazle direnak. Festak noiz? Herriko festak azaroaren 11n ospatzen dituzte, San Martin egunean, baina, aste egun egokitzen denean, hurrengo igandea aukeratzen dute. OSTANKOAko euskara Ibon Egaña Nafarroa Behereko ekialdean, Donapaleuko kantonamenduan dago Ostankoa, ehun biztanle eskaseko herrixka. Baxenafarrera da bertan egiten den euskalkia, ekialdeko azpieuskalkia. Hauexek dira bertako euskararen ezaugarrietarik zenbait: *Hotsen artean, aipagarri dira: -/h/ fonema ahoskatu egiten da, Ipar euskal Herri gehienean bezala, hala hitz hasieran nola bokal artean: hilaite (hilabete), haur, behar, behi, leheno. -Zenbait kontsonanteren atzetik ere ahoskatzen dute /h/-a ostankoarrek: Mithiñat (Mithiriñara), belharra (belarra). -Mugatzailea eranstean sortutako - ua bokal-bilkurak - ia egiten dira Ostankoan: ordian (orduan), sortia (sortua)... *Morfologiari dagokionez, beste ezaugarri hauek ditu Ostankoako euskarak: -Aditzetan, zutanoko formak erabiltzen dira, zubereraz bezalatsu: laket nuzu (laket naiz), behar duzu (behar da), atxikitzen tzit (atxikitzen ditut), heldu dituzu (heldu dira)... -NORA kasuetan - rat atzizkia ezartzen dute: Donapaleurat, Mithiñat (Mithiñara), - kotz atzizkia erabiltzen da denbora-esapideetan: bigarren aldikotz (bigarren aldiz) -Zenbatzaileetan, zumait, zumaitzu (zenbait, zenbaitzu) bezalako aldaerak erabiltzen dira. -Txikigarri bezala - ño atzizkia erabiltzen da baxenafarreraz: ttipiñat (ttipiño bat, ttipitxo bat), behi zumeiño (behi zenbaitxo)... *Azkenik, lexikoaren eta aldaeren artean, honatx bereizgarri zenbait: pentze (larre, zelai), laborantxa (nekazaritza), bortxaz (indarrez, halabeharrez), ttipitu (txikitu), biziki (oso), hastapen (hasiera), partitu (abiatu), karroin (izotz), atxiki (eduki, zaindu), laket (maite izan, gustatu), ibiabakoitz (zapatu, larunbat)... Transcription:[+] Transcription:[-] OSTANKOA transkribapena Donapaleuko kantonamenduan, Baxenafarroako udalerria da Ostankoa. Ehun pertsona inguru bizi dira bertan, gehientsuenak ere laborariak. Nekazaritzan, barazkien eta artoaren ekoizpena da nagusi eta abeltzantzan, ardiak eta esne eta haragi behiak. Udazkena pentzeetan belarra jasotzeko garaia izaten da eta horretan harrapatu dugu Arnaud: Zera, pentze kaharren (?)trenkatzen ari, senideak. Bada hilabete. Zenbaitzu bigarren aldikoz ari dira. Gu ere zenbaitzu, zenbait gunetan bigarren aldia. Ez da, ez, gogor-gogorra, pazientzia behar! Lan gogorra ez, baina pazientzia beharrezkoa duena. Izan ere lanean beti gustura aritzea ez da erraza eta halaxe azaldu digu herriko beste laborari batek, Guillaumek: Laborantzan, behi zenbaitekin eta traktore ttipi batekin eta horrela. Behar da zerbaitetan ari, bortxaz! Ez beti maite, baina behar ari! Ostankoako biztanleria nahikoa edadetua da. Garai batean haurrak askoz gehiago ziren eta horrek, noski, beste bizitasun bat ematen zion herriari. Marie ostankoarrak bi garai horiek bizi izan ditu. Ttipitu da biziki. Gu ginelarik, biziki haur bazen eta gure etxean ere zortzi baziren eta senarraren etxean bederatzi eta horrela zen, lehenago. Orain ez da haurrik, ez da lanik, orduan ez da beharrik ere batere. Gaur egun, ordea, herriko haurrak inguruko herrietara joaten dira eskolara, gehientsuenak Donapaleura. Hastapenetik gure gazteak abiatu dira Mithiri¿ara, beste batzuk ezarri dituzte Donapaleura, baina bestenaz orain Mithiri¿ara abiatzen dira ttipitik eta gero partitzen dira Donapaleura, eskola handiagoetara partitu aitzin. Kontuak kontu, Ostankoa herri oso polita da, lasaia eta paraje ederrez inguratua. Mariek ere horixe esan digu, orain 80 urte bertan jaio eta oraindik ere bertan bizi zaigu. Leku goxoa da, lasaia eta ez da sekula elurrik ez eta karroinik ez urik ez... Euria behar da, parce que harri biziki baita, baina ez da gaizki, ni hemen sortua naiz eta laket naiz. Paisaia polita izaki, uda partean turistak ere ez zaizkie falta Ostankoako herritarrei. Horietako batzuek Marieren landetxean hartzen dute ostatu. Nik atxikitzen ditut udan eta paristar eta kanadar eta denetarik. Laket dut eta berriz heldu dira bitan, hirutan eta horrela. Baina nahiz eta lasaitasuna izan herriko ezaugarri nagusia, iraila hasierako herriko bestak animazio handikoak izaten dira. Arnaudek eman digu besten egitarauaren berri. Ibiakoitzarekin (...), igandearekin mus txapelketa ttipi¿o bat, eta gero astelehenarekin bazkaria, han herri guzia. Ostankoa bisitatu nahi duenarentzat, beraz, eman dugu informazio nahikoa. hori bai,ez ahaztu XIII. mendeko San Martin eliza ere bisitatu daitekeela bertan. OSTANKOA transkribapena Donapaleuko kantonamenduan, Baxenafarroako udalerria da Ostankoa. Ehun pertsona inguru bizi dira bertan, gehientsuenak ere laborariak. Nekazaritzan, barazkien eta artoaren ekoizpena da nagusi eta abeltzantzan, ardiak eta esne eta haragi behiak. Udazkena pentzeetan belarra jasotzeko garaia izaten da eta horretan harrapatu dugu Arnaud: Zera, pentze kaharren (?)trenkatzen ari, senideak. Bada hilabete. Zenbaitzu bigarren aldikoz ari dira. Gu ere zenbaitzu, zenbait gunetan bigarren aldia. Ez da, ez, gogor-gogorra, pazientzia behar! Lan gogorra ez, baina pazientzia beharrezkoa duena. Izan ere lanean beti gustura aritzea ez da erraza eta halaxe azaldu digu herriko beste laborari batek, Guillaumek: Laborantzan, behi zenbaitekin eta traktore ttipi batekin eta horrela. Behar da zerbaitetan ari, bortxaz! Ez beti maite, baina behar ari! Ostankoako biztanleria nahikoa edadetua da. Garai batean haurrak askoz gehiago ziren eta horrek, noski, beste bizitasun bat ematen zion herriari. Marie ostankoarrak bi garai horiek bizi izan ditu. Ttipitu da biziki. Gu ginelarik, biziki haur bazen eta gure etxean ere zortzi baziren eta senarraren etxean bederatzi eta horrela zen, lehenago. Orain ez da haurrik, ez da lanik, orduan ez da beharrik ere batere. Gaur egun, ordea, herriko haurrak inguruko herrietara joaten dira eskolara, gehientsuenak Donapaleura. Hastapenetik gure gazteak abiatu dira Mithiri¿ara, beste batzuk ezarri dituzte Donapaleura, baina bestenaz orain Mithiri¿ara abiatzen dira ttipitik eta gero partitzen dira Donapaleura, eskola handiagoetara partitu aitzin. Kontuak kontu, Ostankoa herri oso polita da, lasaia eta paraje ederrez inguratua. Mariek ere horixe esan digu, orain 80 urte bertan jaio eta oraindik ere bertan bizi zaigu. Leku goxoa da, lasaia eta ez da sekula elurrik ez eta karroinik ez urik ez... Euria behar da, parce que harri biziki baita, baina ez da gaizki, ni hemen sortua naiz eta laket naiz. Paisaia polita izaki, uda partean turistak ere ez zaizkie falta Ostankoako herritarrei. Horietako batzuek Marieren landetxean hartzen dute ostatu. Nik atxikitzen ditut udan eta paristar eta kanadar eta denetarik. Laket dut eta berriz heldu dira bitan, hirutan eta horrela. Baina nahiz eta lasaitasuna izan herriko ezaugarri nagusia, iraila hasierako herriko bestak animazio handikoak izaten dira. Arnaudek eman digu besten egitarauaren berri. Ibiakoitzarekin (...), igandearekin mus txapelketa ttipi¿o bat, eta gero astelehenarekin bazkaria, han herri guzia. Ostankoa bisitatu nahi duenarentzat, beraz, eman dugu informazio nahikoa. hori bai,ez ahaztu XIII. mendeko San Martin eliza ere bisitatu daitekeela bertan.
Docutec Edan, jan, eta izan zorigaiztoko Gure kontsumo mailak eta jarduera ekonomikoak ba al dute etorkizunik? ­ (...)2006an, Erresuma Batuko pertsona bakoitzak 9,6 tona CO2 eragin zituen, eta hiru tonara jaitsi behar du horrek 2050rako. Horri buruz adostasun handia dago ingurumeneko zientzialarien eta ekonomisten artean. Baina eztabaidagarriagoa da horrek esan nahi al duen gutxiago ala desberdin kontsumituz lortu behar dugun. Beste hitzetan, iraunkorra izateak bizitza onaren definizio berria behar al du, ala tekno-tramankulu berdeek ekarriko al dizkigute etxe goxoak, auto politak eta opor exotikoak. Azken hori uste .dute gobernuen ingurumen politikek. Baina arazoa da ezerk ez digula frogatzen teknologiak behar den karbono isurketen murrizketa ekarriko digunik.(...) Segurtasun ezan oinarritutako sistema ekonomikoa hain da argia bere burua elikatzen duela. Are eta segurtasun gutxiago izan, are eta materialistagoa; are eta materialistagoa, are eta segurtasun gutxiago. Balio materialistek (...) ase ezinago bilakatzen gaituzte eta depresiorako joera handitu. Ikerketek erakusten dute jendeak badakiela gizaki gisa osoago sentitzeko iturriak zeintzuk diren -harreman onak, norbere burua onartzea, komunitate bizipena-, baina horietatik urruntzen dituzte interes ekonomikoek eta politikoek, eta ordu gehiago lan egitera eta diru gehiago gastatzera bultzatzen dituzte. Egoera horri buelta ematea sekulako lana da, eta kontsumo txikiko ekonomiarako trantsizioa arretaz gidatu behar da lurreratze erraza izan dadin. Arazoa da aldaketak ondorio ka1tegarriak ere izan ditzakeela (...). Kontsumo txikiagoak ekonomiaren segurtasun txikiagoa ekar dezake; eta klimaren aldaketak jendearen segurtasun eza handitzen du. Erantzuna, agian, gaur egungo hiperkontsumismo eroa indartzea da: «jan, edan eta zoriontsu izan, bihar hilko naiz eta» jarrera. (...) Baina guztiok irabazten dugun egoera ere posible da; ongizatearen benetako iturriak sustatzen dituen kontsumo txikiko ekonomia. Gutako gehienek onartzen dugu beharrezkoa dela gure bizimodua zeharo aldatzea, baina prozesua hasiko duen norbaiten zain gaude: «Zu hasten bazara, ni ere bai» (...) Zorionez, badakigu egin egin daitekeela: gure gurasoek eta aiton-amonek egin zuten Bigarren Mundu Gerran. (...) 1940eko hamarkadaren hasieran, kontsumoa izugarri jaitsi zen, ez hainbeste gizabanakoen "asmo onei esker, baizik eta gobernuak propaganda ariketa erraldoia uztartu zuelako janarien errazionalizazioarekin eta luxuen gaineko zergarekin. Horixe izango da XXI. mendeko helburu politikoa, nahiz eta, gaur egun, alderdi politiko nagusi guztiak onartzeko beldur diren. Madeleine Bunting. 2007-12-03.
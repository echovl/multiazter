Docutec Donostia Ospitaleko zainketa intentsiboetako unitatea. ZIU: sofistikatua eta gizatiarra Donostia Ospitaleko lehen solairuak gaixorik larrienak hartzen ditu: auto-istripuak jasandakoak, bihotzekoak emandakoak, interbentzio larri batetik ateratakoak... Bertan tratamendurik sofistikatuenak jasotzen dituzte eta asko dira aurrera ateratzen direnak. Halere, sarritan une gogorrak bizi ohi dira, "batik bat gazteak hiltzen direnean". Zainketa Intentsiboetako Unitatea (ZIU) osatzen duten langileak gizatasun handikoak dira, gaixoen senideen sostengu bilakatzen baitira. Berritze-prozesuan sartuta, dagoeneko martxan dago lehenengo fasea. Modernoa eta koloretsua, 18 banako gela ditu. Lanak amaitzean, berriz, 48 izango ditu, estatuko ZIUrik handiena. Donostia Ospitaleko Zainketa Intentsiboetako Unitatean sartu gara, Euskadiko unitaterik handienetakoan. Bertan, hobera egiteko aukerak dituzten larritasun handiko gaixoak daude: auto-istripuak jasandakoak, bihotzekoak emandakoak, diabetikoak, pneumoniak jotakoak... Medikuak, erizainak eta gainerako langileak alde batetik bestera mugitzen dira, presaka. Ez dago aspertzeko tarterik. Edozein unetan gaixo batek okerrera egin dezake eta denak prest daude denboraren kontrako lasterketari aurre egiteko. Lan-erritmoa ikaragarria da, baina ohituta daudela baieztatzen dute gehienek. Mediku,만goiliar, erizain eta laguntzaileen artean 200 langile baino gehiago daude; gaixoen kopuruari erreparatuta, langile kopurua ospitaleko gainerako ataletan baino altuagoa da. Pilar Marco unitateko buruak hartu gaitu bere bulegoan. Marco맗restakuntza-ataleko burua ere bada eta, hortaz, bikain eman dizkigu unitateari buruzko argibideak. ZIUn mota askotako patologia larriei aurre egiteko zainketa bereziak ematen direla azaldu digu. Marcoren arabera, unitatera iristen diren gaixoen egoera larria da, baina guztiek dituzte sendatzeko aukerak. "Sendatzeko aukerak dituzten gaixo larriak iristen zaizkigu eta gure funtzioa da gaixo horiei zainketa bereziak ematea. Horretarako oso bitarteko sofistikatuak ditugu, ospitaleko gainerako ataletan baino sofistikatuagoak. Minbizi terminala duten gaixoak, esate baterako, ez dira hona etortzen, sendatzeko aukerarik ez dutelako. Hemen era askotako patologiei aurre egiten diegu eta맠ainketak patologiaren araberakoak izaten dira. Halere, normalean, gorputzeko sistema nagusiak kaltetuta izan ohi dituzte: adibidez, arnas aparatua, bihotza edota sistema neurologikoa. Hortaz, tratamendua gaixoaren beharren araberakoa izaten da; adibidez, arnasteko aparatu bat jartzen zaio edota bere organismoak behar dituen substantziak ematen zaizkio transfusio bidez". Gaixoen만gonaldiari dagokionez, gaixotasunaren eta pazientearen beraren araberakoa izaten dela dio Marcok. "Bihotzekoak eman dion paziente bat, adibidez, hiru egunean senda daiteke, tratamendua oso eraginkorra delako. Aldiz,맚raumatismo anitza duen gaixoa baliteke hilabete bat baino gehiago egotea. Bestalde, kontuan izan behar da pertsona guztiak ezberdinak direla. Hortaz, gaixotasuna berdina izan arren, batzuk aurrera atera daitezke, eta beste batzuk, berriz, ez. Adinak ere zerikusi handia dauka sendatzeko ahalmenarekin". Gizatasuna, ezinbestekoa Marcoren esanetan, unitatearen ezaugarri nagusietako bat da "beti zabalik dagoela". "Berdin da Gabon gaua izan edo Aste Nagusia izan: ezin dugu itxi. Unitatea urteko 365 egunetan zabalik dago, 24 orduz. Ez dauka zerikusirik ospitaleko gainerako atalekin, operazio-gelak, esate baterako, arratsaldetan itxita egon ohi baitira". Horren atzetik, lantalde handia dago, unean-unean sor daitezken만zustekoei aurre egiteko prest. Ildo horretatik, medikuak, erizainak edota zelariak gaixoen senideen맙ostengu bilakatzen dira eta, sarritan, une gogorrak bizitzen dituzte, "paziente gazteak hiltzen direnean batez ere". Horrela, Marcoren hitzetan, "langile guztiak많izatasun handikoak dira; bestela, ez lirateke hemen egongo". Une gogorrak Itziar Mintegi unitateko mediku adjuntua da eta bere ardurapean dauden gaixoen senideekin hitz egiten du egunero. Mintegik adierazten duenaren arabera, une gogorrak bizi behar izan ditu unitatean daramatzan 14 urteetan, baina gaixoek hobera egiten dutela ikusteak dena konpentsatzen duela azpimarratzen du. "Okerrena da ama bati esatea bere semea hil egin dela, edo haur txiki batzuk ama gabe gelditu direla ikustea". ZIUrik modernoena Unitatearen inguruko azalpenak jaso ondoren, instalazio berriak ikusteko aukera izan dugu Urra medikuaren eskutik. Sartu bezain laster, topiko guztiak apurtu zaizkigu: berde koloreko horma hotzen ordez, kolore anitzeko "eszenatoki" modernoa aurkitu dugu. Izan ere, unitatea berritze-prozesuan dago eta horixe da berritze-lanen lehen fasearen emaitza. Bertan, "box" izeneko 18 logela daude. Lanak amaitzen direnean, berriz, 48 gela izango ditu, eta estatuko unitaterik handienetako eta modernoenetako bat izango da. Guztiak logela independenteak dira eta, Urra medikuak argitu digunez, ezaugarri bereziak dituzte, "Gelek itxiera automatikoa eta막akartzeko sistema dute, germenak egonez gero kanpora ez ateratzeko". Horrez gain, informatizazio-prozesuan sartuta daudela argitu digu Urra medikuak. Laster, paperik gabeko lehenengo ZIUa izango dugula esaten digu harro. Izan ere, paperezko grafiko handi horiek atzean gelditu dira, monitore digitalak protagonista bihurtuz. "Dena informatizatuta dago. Erizaindegiko monitore nagusietatik paziente bakoitzaren마ldagaiak kontsulta daitezke. Horrela, pazienteak gela barrutik zein kanpotik kontrolatzea posible da. Gainera, emaitzak grabatu egiten ditugu, edozein unetan berreskuratu eta aztertu ahal izateko". Miren Iriarte erizaina da eta, egunotan, ZIUko programa informatikoen gaineko ikastaroa egiten ari da. "Denboraldi batez grafikoak eta ordenagailuak batera erabiliko ditugu, baina helburua da grafikoa desagertzea. Sei erizain liberatuta gaude informatika-ikastaroa egiteko, eta gero gainerako 100 erizainei irakatsi beharko diegu. Nahiko pozik nago, programa aski kontrolatzen baitut dagoeneko".
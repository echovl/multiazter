Docutec Metroan Bale, zahartzen ari naiz, baina gauza bat argitu behar dut: guk bagenekien menopausia zer eta noiz zetorren. Eta esperientziak erakutsita ikasi genuen Metroa. Arratsaldeko bostak eta hamar. Nekatuta nago eta jezarri egin naiz hirukote batek hutsik duen tokian. Hamazortzi-hemeretzi urte ozta-ozta. Alboko neska berbetan ari da. Mutil-laguna agurea da, hogeita hamar urteko agurea. Mutila itzela ei da; bere lagunak, baina, jasangaitzak. Eta lagunen neska-lagunak atso tximurtu garraztuak. «Seguru honezkero hilerokoa ere ez dutela!», bota du hasarreak eraginda. Neska honek, antza, ez du amarik, Huxley-ren ondorioa ei. Bueno, neurri batean normala da; iragarki ditxosozkoak emakume izatea mega-hiper guay dela azaltzen digunez gero iparra galdua dugu. Bidaia amaieran altxatzearekin batera ikastetxean erakutsi ez dioten lezioa eman diot. Bai. Esan egin nion. Hilerokoarekin jarraituko zuela hogeita hamarretik gora; ziurrenen berrogeitik gora ere bai. 50 urteren bueltan ailegatuko zitzaiola menopausia. Heltzen bada, jakina. Neska harrituta gelditu zen eta lepoa jokatuko nuke hogeita hamarreko atso tximurtu eta garraztua nintzela pentsatu zuela. Enfin. Hurrengo egunean (metroan berriz ere) motxilaz inguratuta hiru neska zeuden. Hamasei-hamazazpikoak. Nire alboko 50eko gizonak liluratuta begiratzen zituen. Hiruetatik batek azaltzen zuen Andonik oso gorputz ederra duela, eta eperdia, eneeee hori eperdia. Baina aukeran gurago zuela Xabi; «badakizu, helduagoa da, kotxea du...». Barreak ihes egin zidan. Lagunetako baten galderari berak erantzun. ¿¿Helduak'' 20 urte zituen, eta besteak ­esan dezagun ¿¿txoriburuak''­ 19. Eta helduari heldutasuna zertan igertzen zitzaion? Gauza bitan: autoan, ¿¿eta hogeikoek izaten duten tripatxu-hasieran''. Bai, ni ere txunditu ninduen honek, baina berrogeita hamarrekoari berehala joan zitzaion berotasuna. Bale, zahartzen ari naiz, baina gauza bat argitu behar dut: guk bagenekien menopausia zer eta noiz zetorren. Eta esperientziak erakutsita ikasi genuen ¿¿emakume izatea'' ez zela hain zoragarria eta batez ere ¿¿egun horietan''. Autoak (ez dut ukatuko) garrantzitsuak ziren, baina ¿¿20koen tripatxu-hasiera'' hori ez nuen nik ezagutu salbuespen batzuetan kenduta.
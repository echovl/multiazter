Docutec Telebista eta Internet dira informatzeko, prestakuntza lortzeko eta entretenitzeko baliabiderik gogokoenak Euskadin Teknologia berriek eta sare sozialek informazioaren eta komunikazioaren kontsumoa aldatu dute 850.000 pertsona konektatzen dira Internetera egunero Euskadin, eta erdiak baino gehiagok sare sozialetara (Facebook eta Tuenti) konektatzeko jotzen duten sarera. Are gehiago, Internet euskal herritarrek prestakuntza lortzeko gehien atsegin duten baliabidea da, eta telebistak soilik gainditzen du informazioa eta entretenimendua bilatzeari dagokionez. Horiek dira Lehendakaritzaren Prospekzio Soziologikoen Kabineteak komunikabideen kontsumoari buruz egin duen azterketan jasotako daturik esanguratsuenak. Azterlanaren ondorioen arabera, komunikabideetan “belaunaldi-aldaketa” bat egon da, eta Interneten ezarpena, sare sozialen sorrera eta euskarri teknologiko berrien ugaritzea erabakigarriak izan dira. Besteak beste, azterketaren arabera populazioaren %39 konektatzen da Internetera beste pertsona batzuekin harremanetan egoteko, eta online erosketek gora egin dute: 10 internautatik ia 5ek egin dituzte erosketak Interneten bidez. Txosten osoa, hemen. Iturria: http://www.irekia.euskadi.net/
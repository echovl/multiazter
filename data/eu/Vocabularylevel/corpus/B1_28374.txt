Docutec Euroaren aurrean ez gara denok berdin Euro txanpona erabiltzen urte bete daramagu. Erabilpenaren ingururen egin den ikerketa honen arabera, gizon edo emakumea, gazte edo heldu, aberats edo pobre, desberdin ikusten dugu txanponaren erabina. Euroa etorri zenetik urtebetera, CONSUMERen inkesta Euroak prezioak altxatu ditu baina oraino ez gaude berarekin ohituta  Euroaren aurrean ere ez gara denok berdin: Gazteak euroarekin ohituago agertzen dira: zenbat eta adinean aurrerago egin, hainbat eta pertsona gutxiagok dakizkite produktuen prezioak. Diru batetik bestera konbertsioa egiteko ahalmenean ere, fenomeno bera hautematen da: 30 urtez beherakoen erdiek asmatu zuten, hiru milioi pezeta 18.000 euro direla ihardestean; 65 urtetik gorakoetan, lautik bakarrak asmatu zuen. Pertsona zahar horien %35ek aitortzen du eurora egokitzea zaila dela; gazteetan, proportzio hori %15eraino jaitsi da. Emakumeei (%28arentzat, zaila) zailago gertatzen zaie eurotan bizitzea gizonezkoei (%16) baino.  Gizonezkoek billete handiak ezagunago dituzte (100, 200 eta 500 eurokoak). Emakumeek (%34) gizonezkoek (%23) baino ohitura handiagoa dute konbertidoreak erabiltzen. Gazteenak dira kutxazain automatikoetatik lehenago baino diru gehiago ateratzen dutenak. Gazteak dira patrikan daramaten diru kopurua gehien ugaldu dutenak: %42k dio lehenago baino diru gehiago daramala gainean. Gizonezko (%75) baino emakume gehiagok (%85) uste dute euroaren erruz prezioak biziki garestitu direla. Emakume gutxik (%7k) eta gizonezko gehixeagok (%14k) uste dute euroak maila pertsonalean mesede egin diotela. Goi-klaseetan ugari ez diren arren (%16), behe-klaseetan baino hiru bider gehiago (%5) dira euroa mesedegarri izan dutela adierazten duten hiritarrak. Gizonezkoek, gazteek eta baliabide ekonomiko ugariagoko pertsonek konfiantza handiagoa dute euroaren orain eta geroaldian.
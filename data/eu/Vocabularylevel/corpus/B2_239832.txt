Docutec Umeekin bidaiatzea Aholku artikulua. Uda aldean bidaiatzeko ohitura oso zabaldua dago. Haurrekin bidaiatzea, ordea, zaila izaten da. Artikulu honetan hainbat aholku ematen dizkigute horretarako. Hainbat garraio mota aipatzen dituzte. Umeekin bidaiatzea eromena izan daiteke, zor zaizkien arreta, zerbitzu eta berariazko neurriez ahanzten bagara. Aire, itsaso zein lehorretik bidaia egiteak ohiko baino plangintza zehatzagoa egitea agintzen digu. Hamabi urtetik beherakoen tarifetan deskontuak egiten dituzte konpainiek eta beraientzako zerbitzu bereziak eskaintzen dira (janari bereziak, denbora-pasak, sehaskak, etc., airezko bidaietan) baina ustekabekorik ez izateko eta, adibidez, hegaldi batean eserlekuak elkarren ondokoak izango direla bermatzeko, hobe da dena behar bezain aurretiaz antolatzea. Tren edo autobusez baldin bazoaz, izan kontuan ibilgailu-aldaketa edo loturak eta aukera itzazu itxaronaldi laburrenekoak. Bidaia eratzean, joan zaitez gertueneko geltokira eta eskatu bertan oporraldi-tokiraino iristeko ahalik eta bidai, ordutegi eta konbinazio gehienak. Garraiobide publikoetan aukeratu espazio zabaleneko eserlekuak, leiho ondoan ahal dela, txikiek mugikortasun handiagoa izan dezaten. Jakinaraz ezazu konpainian aurretiaz haurrekin zoazela. Haurrekin bidaia egiteko ordurik egokienak goizean goiz eta ilunabarrekoak dira (beroa ez da orduan oso bizia). Hartu txartelak behar bezain aurretiaz, zure senide guztiak elkarren ondoan eseriko direla bermatzeko. Hegazkinez Bidai luzea egin behar baduzu, aire-konpainiek haurrentzako berariazko otorduak eta denbora pasatzekoak ematen dizkiete (jolas eta jostailuak), haurrei ibilbidea laburrago egin dakien. Eraman itzazu eskura haurrari erosoago sentiaraziko dioten objektuak, hala nola bere jostailu maitea, ipuin bat, biberoi bat ur, etc. Ume-karroarekin hegazkineko ateraino irits zaitezke; bertan azafata batek hartu eta hegazkinetik irtetean itzuliko dizu. Laguntzarik gabeko adin txikikotzat bidaiatzen duten ahurrek ere, beste zeinahi bidaiarik bezala, beren dokumentazioa eduki behar dute ibilbide guztietan: pasaportea, NAN, famili liburua edo honen fotokopia konpultsatua. Gurasoek edo tutoreek beharrezkoak diren identifikazio-agiriak (NAN, pasaportea edo egoitza-txartela) aurkeztu beharko dituzte. Eserlekurik betetzen ez duten bi urtetik beherako haurrek heldu batekin eserita joan behar dute, tarifaren %10 ordainduta. Konpainia batzuetan haur bakarra onartzen dute heldu bakoitzeko. Kontinente arteko hegaldietan aire-konpainia batzuek 8 hilabete bitarteko haur txikientzako sehaskak eskaintzen dituzte. Bi eta hamabi urte bitarteko umeei deskontua egin ohi zaie aire-tarifetan. Helmuga eta konpainiaren arabera aldatzen bada ere, batzuetan murrizketa hori txartel prezioaren erdiraino jaisten da. Bi urtetik beherako haurrek eserlekua edukitzea nahi baldin baduzu (konpainia guztiek ez dute eskaintzen aukera hori), bi eta hamabi urte bitarteko umeei aplikatzen zaien tarifa berberaordaindu beharko dute. Haur txikiak, bidaiari berezi-bereziak Ahal dela, har itzazu aurrealdeko eserlekuak. Ibilbide luzeetan, eskatu haur txikientzako sehaska eta aulkiak. Horretarako, aurretiaz jakinarazi beharko diozu hori aire konpainiari. Ipini haur txikiaren aulkia barne aldeko eserlekuetan, leihotik gertuenekoetan, aurrera begira eta gerrikoa lotuta. Ez jarri inola ere larrialdiko irteerez aurretik. Hobe da haur txikiak likidoa maiz edatea. Kontrola ezazu haren gorputz tenperatura. Belarrien presurizazioa saihesteko, edoski ezazu haurra edo emaiozu txupetea. Trenez Lau urtetik beherako haurrak doan doaz trenez, non eta eserlekurik betetzen ez duten. Eserlekua hartzen duten hamabi urtetik beherako umeei tarifaren murrizketa egingo zaie, ibilbidearen arabera. Eskualdeko trenetan deskontua jasotzeko gutxieneko adina 11 urte da; abiadura handiko trenean, aldiz, 13 urte. Umeak bakarrik bidaiatzea nahi baduzu, eska ezazu Sarrera-Kontrolean, idatziz. Lau eta hamaika urte bitarteko umeek Bidai Zerbitzu Osagarrira jo dezakete, lagunik gabe joan behar badute.
Docutec Demagogia Demagogiaren inguruko iritzi artikulu laburra. Gaurko gizartean dagoen itxrakeria salatzen du. RUFINO IRAOLA   BI kontzepturen inguruan mugitzen gara aldi honetan: intelektualki progrea, politikoki korrektua. Horren emaitza demagogia purua baino ez da. Gaur, emakumeen eskubideak eta berdintasuna aldarrikatzea da korrektua eta progrea, eta gizonezkoen %95ek oraindik ez daki plantxan. Gaur xenofobiaren kontra hitz egitea da korrektua, eta autbosuean beltz bat tokatzen bazaigu eserlekuz aldatzen gara. Hirugarren Munduaren alde mintzatzea da progrea, baina Ruandari buruzko erreportajea han gelditzen da, ikuslerik gabe. Globalizazioaren kontra hitz egitea da progre izatea, eta multinazional handienek berek dakiten eran fabrikaturiko produktuez janzten gara goitik behera. Gaur kontsumismoaren aurka mintzatzea da korrektua, eta merkatuko autorik onenak erosten ari dira gazte guztiak, sos bat ikusi orduko. Gaur, nekazaritza biologikoa, ekologia eta produktu naturalen alde egotea da korrektua izatea, eta bazter guztiak pizzategiz betetzen ari zaizkigu. Euskal sukaldaritzak egundoko ospea du, eta gero eta prekozinatu gehiago sartzen da gure etxeetan. Gaur, musika eta kultura autotoknoa aldarrikatzen dira, eta sekula baino amerikarrago bihurtzen ari gara. Telezaborra salatzen du mundu osoak, eta programa horiexek dute audientziarik handiena. Mobilaren kontra hitz egitea da korrektua, eta izterrean itsatsita daramagu bana. Gaur, gaizki ikusia dago morboa, sexuala barne, eta batez ere pornografia, eta a ze negozio tzarrak egiten ari omen diren ba-tzuek, jendea korrektua besterik ez baita. Gaur, Jainkoa aipatzea lotsakizun da askorentzat; baita apaiz batzuentzat ere, eta denok jainko banaren jabe egin ote garen nago. Demagogiaren atzaparrak luzeak dira. BAI HORIXE  
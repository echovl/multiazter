Docutec Hiriak eta saltokiak Saltoki handien eta hirien arteko harremanari buruzko iritzi artikulua. Azken 35 urteko joera aldatzen ari ote den zalantza azaltzen du. Duela 35 urte, 1967ko otsailaren l5ean hain zuzen, estreinatu zen Angelun (Lapurdi), Euskal Herriko lehen supermerkatua, Epargne izenburuarekin (geroztik Casino bilakatua). Ikaragarrizko aldakuntza ekarri zuen salgune horrek eta funtsean, inaugurazio egunean hauxe zioen zuzendari nagusiak (baxenabartar peto bat, artetik errateko): «Hau denda iraultzaile bat da, eta ez da misteriorik: erosketa masiboak eginez merkeago erosten dugu, eta masiboki salduz, gure gastuak murritzagoak dira». Geroztik, gune komertzialak, supermerkatu eta hipermerkatuak, zabaldu dira Euskal Herriko zazpi lurraldeetan, eta beraien izenak guztien ahotan dira. (Carrefour, Casino, Leclerc, Intermarche, Eroski, Alcampo, Champion, Sabe-co eta abar). Iparraldeko kasuan, hirien fisonomia ere aldatu dute saltoki berri horiek. Baionan adibidez, komertzioaren zati esanguratsu batek alde egin du hiri erditik, eta Angelu, Bidarte edo Tarnosko herri períferikoetan finkatu da. Baina, komertzioaren unibertsoan, aldakuntza iraunkorrak derrigorrezkoak dira, eta, hona non, duela hamar urte inguru azaldu diren salgune berritzaile, Discount izaerakoak, arruntagoak agian baina oraindik merkeagoak: Leader Price eta Lidl esaterako. Gune hauetan, aukera gutxiago aurkitzen da baina salneurri hobeak (- %20) eta antzeko kalitatea. Hau bidea 35 urtez, baina hau aldakuntza ere: 2002ko erosleak bere karrotxoa (caddy) eskuetan eta telefonoa poltsikoan, alde nabaria dauka 6Oko hamarkadako bezeroekin. Azken bolada honetan, ematen du berriro hiri erdi guneak beren erakargarritasuna berreskuratzen ari direla. Zergatik bada? Hiritar mota berri bat sortzen ari da, hobeto esanda, biztanle askok periferiatik kalerako joera hartu dute. Heziketa ona, erosteko ahalmen sendoa, eta kreatibitatezaleak: hauexek dira hiri erdiko biztanle berri horien ezaugarriak. Hori dela eta, denda nagusi batzuk (batez ere jantzi saltzaile kateak), almazenak(Galerie Lafayette) berriro karriketan kokatzen dira. Udalek ere politika berri bat eramaten duté erosleak erakartzeko: aparkaleku egokiak, animazioak, garbitasuna eta segurtasuna bermatu, eta ordutegi malguak egokitu gaurko gizartearen beharrei. Azken batean, ez al da pozgarri ikustea hiriak beren betiko funtzioa bereganatzen ari direla? Ez ote zuten periferiako gune komertzial anonimo horiek gizartea norabide gabeko ildo batean sartzen? Erospenaren frenesia jai bihurtuz, nora doa gizatasuna alabaina? Geroak esango.
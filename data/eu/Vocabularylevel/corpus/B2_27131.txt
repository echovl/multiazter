Docutec Giza klonazioa urrats historikoa da Lehen giza enbrioiaren klonazioaren aurrean filosofoari elkarizketa. Honek klonazio terapeutikoaren aldeko iritzia adierazten du. IÑAKI VIGOR Javier SADABA, Etika eta Filosofiako Katedraduna: "Marte edo Jupiterrera joatea baino garrantzi handiagoa du" Javier Sadaba duela 59 urte jaio zen Portugaleten. Madrileko Unibertsitate autonomoan Etika katedraduna da. Azken urte hauetan Bioetika ikertze lanetan jardun du. Jose Luis Velazquezekin batera "Hombres a la carta. Los dilemas de la bioética" liburua idatzi du. Hau izan omen zen gai honi zuzenean heldu zion lehen liburua. Klonazio terapeutikoari buruzko bere azken liburua "La vida en nuestras manos" berriro argitaratu dute duela gutxi. Nola hartu duzu enbrioiari buruzko albistea? Gauza normala iruditu zait, edozein unetan gertatuko zela bagenekien. Areago, duela urte pare bat Korean egina izango dute. Eta 1993an bi ikertzailek beste teknika bat erabiliz enbrioien ugalketa lortu zuten, nahiz eta arrazoi etikoetan oinarrituz desegin zituzten. Horrek zer esan nahi du, ez dela hain berria? Hala da. Gainera, Dolly ardiarekin erabili zen teknika berarekin ere egin daiteke eta horretarako aski da in vitro ernalketa laborategia. Berez ez da harrigarria iragarri dutena. Harritzen nauena jendearen ezustekoa da; ez da gertatzen ari denaz jabetzen. Eta zer ari da gertatzen? "Bizitza gure eskuetan" esaldia inoiz baino errealagoa dela. Hau Jupiter, Martitzera edo beste inora joatea baino garrantzitsuagoa da; hau gure barrurako bidaia baita. Honen bidez gure burua aldatu genezake eta honen transzendentzia beste ezer ez bezalakoa da. Ziur naiz pausu honek Historian jauzi handia adierazten duela; izan ere, geure burua berreraiki eta eboluzioa  bestela bideratzeko aukera ematen digu. Liluragarria eta, aldi berean, arriskutsua da, honelakoak hiritar gehienoi ostu egiten baitizkigute dirua dutenek, ohi bezala. Pribilegiodun gutxi batzuen onurarako izango al da? Teknika honen bidez geure bizitza luza genezake, biologo baten ustez 150 edo 200 urte bizi gintezke bizitza kalitate on batez. Hau berez ona litzateke, baina nik bi zehaztasun egin nahi nituzke. Lehena aberatsentzat litzatekeela; bitarteko ekonomikoen jabe direnak 200 urte biziko lirateke, asko, ordea, ez jaio jaiotzara iristen edo berehala hiltzen da. Bigarrena, berregituratzen arazo handiak sortuko lituzke  bai familian, belaunaldien orekan, lanean, pentsioetan... Gizartearen aldaketa sakona ekarriko luke eta gure eskema etikoan, sozialak eta politikoak egokitu beharko genituzke. Zer esango zenieke arrazoi etikoak argudiatuz aurka daudenei? Ni oso zorrotza izango nintzateke. Demokratiko deitzen diren herrietan baldintza batzuen barruan abortua zilegi bada, ez dut arrazoirik ikusten enbrioiak erabiltzea galarazteko. Hor gizaki bat dagoela uste izatea ezjakintasun zientifikoa edo erlijiozko aurreiritzia da. (moldatua)
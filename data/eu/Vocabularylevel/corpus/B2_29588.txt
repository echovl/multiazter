Docutec New Delhiko behiek sakratu izateari utziko diote Indian behiak sakratuak badira ere, gizakiek orain arte izan dieten errespetua amaitzear egon daiteke. Izan ere, New Delhiko agintarien aburuz, hiriko kaleetan ibiltzen diren 36.000 behiak oso arriskutsuak dira, auto ilarak eta istripuak eragiten dituztelako. Horrez gain, zabortegietan ere iskanbila dezente sortzen omen dituzte, leku horietan elikatzen baitira gehienak (Delhiko behi baten urdailak, bataz beste, 300 bat zabor poltsa izaten ditu). Arazo honi aurre egiteko, behiak desagerrarazteko asmoa agertu dute agintariek. Behiak ezabatzeko plangintza aurtengo udaberrian jarriko dute martxan, eta, behiak ez ezik, tximinoak ere akabatuko dituzte, hauek etxaurreak hondatzen baitituzte. Desagertzeko zorian dira, halaber, Indiako suge sorgintzaileak: animaliak babesteko lege berri bat onartuko dute laster, eta orain arte "jardun folklorikoa" zena galaraziko dute  
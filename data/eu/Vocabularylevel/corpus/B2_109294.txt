Docutec Berastegitik Nafarroa begi bistan!! Berastegi herria izen bereko haranean dago, Gipuzkoan, Tolosatik 11 kilometrora, eta Leitzatik 8ra. Beraz, Nafarroatik oso urre. Elduain, Areso, Orexa, Goizueta. ditu mugakide. 45,9 km2-ko azalera du Berastegik, eta 406 metrora dago itsaso-marratik. Ia mila biztanle ditu, gehientsuenak euskal hiztunak. Berastegik XVI. mendean Tolosarekin bat egin zuen urte batzuez. Baina, liskar batzuen ondorioz, berezi egin zen eta 1614an hiribildu titulua lortu zuen. Egun inguru industrializatua du Berastegik eta biztanlerik gehienek bertan dihardute lanean, baina nekazaritzan eta zerbitzu-sektorean ere dezentek. Bost auzo ditu Berastegik: Izotzalde, Eguzkialde, Urdinaran eta Aiztunalde, eta beste bat, aparte pixka bat, Eldua. Hirixkaren hirigunean Udaletxea dago, harlanduzko aitzinaldea eta armarriarekin 'Nobleza con libertad' adieraziz. Enparantzatik abiatzen den bidetik, San Martin Elizak osatutako gunera iritsiko gara. Eraikin hau oinarrian gotikoa da eta XIII. mendeko atalde erromanikoa dauka. Era berean, Anbrosio Bengoetxearen Errenaisantzako erretaula du. Gaur egun eraikuntza honetan organo-kontzertu ugari ospatzen dira. Eliza honen ondoan Berastegi Dorretxea aurkitzen da, erdi aroko guda-garai gogorren oroitzapen. Hondatua izan zen eta ondoren Errenaisantzan eraikia. Bere ataldean bi armarri elkartu eta apaingarri errektangeluar bat ditu. Elduako auzategian Jasokundearen Eliza aurkitzen da. Berastegin guztira hiru eliza daude: San Anton, San Sebastian eta San Lorenzo. Hainbat pertsonaia eta gertakari Benito Lertxundik Altabizkar diskoan zeharkako bi aipamen baditu Berastegiz. Bata Beotibar. Beotibarko gudua, 70.000 nafar 800 gipuzkoarren kontra, batez ere Berastegin izan baitzen. Beste kantua Muñagorriren bertsoak dira. Jose Antonio Muñagorri notarioa fusilatu egin zuten emaztearen aurrean 1838ko urrian. Txikitako lagun batek hartu zuen preso, Beteluko Ramon Elorrio Soroeta sargentuak. 1837an Muñagorri Madrilera joan zen Bardají Azara presidentearekin hitz egitera liberalen eta karlisten arteko gerra buka zedin. Liberalak Isabel II-aren alde, Karlistak Karlos V-aren alde. Baina, gerra gipuzkoarrak eta nafarrak ari ziren nozitzen, eta hori eteten saiatu zen anaien artean hiltzen ari ginela esanez, eta hura ez zela euskaldunen gerra, eta euskaldunak uzteko bakean foruak errespetatuta. Aita Txomin Jakakortajarena dugu beste berastegitar ospetsua. Erleak biziki maite zituen eta bi liburuki argitaratu zituen 1988an, Erlezaintza izenburupean. Buenos Airesko Ekin argitaletxean, berriz, beste bi liburuki-hiztegi argitaratu zituen, gaztelania-euskara, euskara-gaztelania. 'Irri bertsoak' izeneko poema liburua ere berea da. Eta berak euskaratu zuen Martin Fierro poema epikoa. Horregatik, La Platako Euzko Etxeko liburutegiak Mattin Burdin du izena. Seguru askoz ere ezagunagoa dela beste berastegitar hau: Jesus Altuna antropologoa, Aranzadi historiaurreko sailaren lehendakaria. 2001. urtean Eusko Jaurlaritzak Lan Onari Saria eman zion. Berastegiko jaiak Abuztuaren 10ean, San Lorentzotan ospatzen dira. Elduan, berriz, Abuztuaren 15ean Jasokundea ospatzen da. Ingurua Berastegiko inguruak mendi-buelta ugari egiteko aukera eskaintzen du. Baita herriko jatetxeetan babarrun-jana oparoa egiteko ere. Izan ere, fama handiko otorduak prestatzen baitituzte bailarako babarrun gozoekin. Era berean, azpimarragarriak dira Berastegiko lur eremutan aurki daitezkeen meategiak. Leitzaran bailarako garrantzitsuenak direnak, gainera. Horien artean, Bizkotx meatze eremua. Nolanahi ere, Berastegi herriaren zer-nolakoak jakiteko udalerriak duen web orrian sartzea baino ez dugu. Helbidea hauxe da:www.berastegi.com. Bertan, herriari buruzko informazioa aurkituko duzu, baita ingurua ikusteko argazki-bilduma osatua ere. Berastegiko euskara Ibon Egaña Gipuzkera, edo Koldo Zuazoren sailkapen berriaren arabera, erdialdeko euskara da Berastegikoa. Goizueta, Leitza edo Areso herri nafarrak mugakide dituen herri honetako hizkerak Tolosaldekoarekin du lotura zuzena. Euskara giputzaren barruan, beraz, erdiguneko azpi-dialektoaren ezaugarriak ditu Berastegiko euskarak. *Fonetika eta fonologiari erreparatuz gero, zera egiten da nabarmengarri: -Erdialdeko euskaran ohikoa eta zabaldua den bezala, /j/ fonema gaztelaniazkoaren gisan ahoskatzen da: jende, jaleo -/i/ eta /u/ bokal itxien ondoren datorren /a/ bokal irekia itxi eta /e/ ematen du emaitza bezala: gabiltze (gabiltza) -Erdialdeko euskararen iparraldeko azpieuskalkian ez bezala, /a/ erantsitakoan, amaierako /e/ eta /o/ bere horretan mantentzen dira: retabloa, jendea, torneoa, egurrezkoa. -Bokal arteko kontsonanteek galtzeko erraztasuna dute: dabilkiu (dabilkigu), Beastin (Berastegin), zaiu (zaigu), irazi (irabazi), esateiu (esaten digu). *Morfologian, berriz, ondokoak dira aipatzea merezi duten ezaugarri batzuk: -Erro bezala -e- hartuta osatzen dira, erdialde zabalean bezala, dut, dugu, duk saileko aditzak: deula (dugula), deu (dugu). -Tolosaldean eta Gipuzkoa Hegoaldean ezagunak diren aditz forma bereziak ditu Berastegiko euskarak ere: ditteu (ditugu), daukeu (daukagu), -Egin aditza indargarri bezala usu erabiltzen da: in in bear deula (egin egin behar dugula) - tikan posposizioa erabiltzen da Berastegin: zeatikan (zergatik) *Bukatzeko, aipa ditzagun aldaera eta esapide zenbait, Berastegiko euskaran ezagunak direnak: honea (hona), apaiza (vs apeza), nolabatte (nolabait ere), zeatikan (zeren), gustora (gustura). Transcription:[+] Transcription:[-] Transkripzioa Berastegi Tolosatik Leitzarako bidean, Gipuzkoako azkeneko herria da Berastegi. Soro eta larre berdeak eta dotorezia handiko baserri eta landetxeak nabarmentzen dira herri honetan. Baina eraikin guztietan aipagarriena, herriko eliza da. Gaur egun erretaula konpondu nahi dute eta zeregin horretan buru-belarri ari da Luzio Lizartza. Erretaula egin nahi da, Diputazioak nahi du erretaula egitea; apaiza hotz xamarra daukagu, zergatik 'setenta por ciento' ematen dizu Diputazioak eta apaizak esaten digu dena eman behar duela eta pixka bat gabiltza horrela, dena ematen ez bada ere, nolabait ere egin egin behar dugula eta hor dabilkigu jaleo pixka bat. Guztira mila biztanle inguru bizi dira Berastegin. Gehientsuenak zurgintzan aritzen dira, baina ingurune lasaia eta atsegina izaki, turistaz betetzen da udan herria. Ohitura hori, ordea, ez da gaur goizekoa. Luzio gaztea zenean ere horrela izaten zen. Hona garai hartan beraneatzera eta jende asko etortzen zen Donostiatik eta, herri honetan beraneatzen eta jende asko izaten zen hemen, bai. Egoten zen Ondargi betea egoten zen, Kontseju betea egoten zen, etxe partikularretan ere jendea egoten zen, hemen jendea izaten zen, udan izugarri. Gazteak ere ez dira falta. Herriko eskolan haur ugari biltzen dira eta arratsaldero eskolatik ateratzean beraien oihu eta zaratek herriko lasaitasuna aztoratzen dute. Nolanahi ere, Mikel irakasleak esan digu oso txintxoak direla Berastegiko haurrak. Portatu, ondo portatzen dira, badakizu hemen leku baketsua eta lasaia da eta orduan, bada, hemen ez daude umeak oso estresatuak edo oso urduri, ezta? Baina gelan beti-beti-beti bultzatu behar, zirikatu behar, lagundu behar. Ba, badakizu, lan gutxi egiten dutelako, ez zaie gustatzen gehiegi horrela, ariketetan ibiltzea eta, baina bueno, saiatzen gara eta bueno, badoaz poliki-poliki. Mikelen ikasle batek, berriz, Aitorrek, Berastegiko Tigre Txikiak futbol taldearen gora-beherak kontatu dizkigu. Futbola nola asko gustatzen zaigun, ez? Eta Berastegiko jende dezente Realeko bazkidea denez, pues, antolatu dugu ume guztiek pues, Tolosa zeran. Tolosan, badago kanpo zelai bat, bueno, egurrezkoa, polideportibo bat futbol-salan ibiltzeko ume guztiak eta torneoa da, eta guk hemen Berastegin egin dugu talde bat eta izena du Tigre Txikiak eta partidu asko irabazi ditugu eta oso gustura. Jator askoak dira berastegitarrak, eta agurtu ere, jator asko agurtu gintuzten. Euskadi Irratia, agur! Naturaren ederra, eraikinen dotorezia, jendearen jatortasuna, osagai hauek guztiak aurkituko dituzue Berastegin. Transkripzioa Berastegi Tolosatik Leitzarako bidean, Gipuzkoako azkeneko herria da Berastegi. Soro eta larre berdeak eta dotorezia handiko baserri eta landetxeak nabarmentzen dira herri honetan. Baina eraikin guztietan aipagarriena, herriko eliza da. Gaur egun erretaula konpondu nahi dute eta zeregin horretan buru-belarri ari da Luzio Lizartza. Erretaula egin nahi da, Diputazioak nahi du erretaula egitea; apaiza hotz xamarra daukagu, zergatik "setenta por ciento" ematen dizu Diputazioak eta apaizak esaten digu dena eman behar duela eta pixka bat gabiltza horrela, dena ematen ez bada ere, nolabait ere egin egin behar dugula eta hor dabilkigu jaleo pixka bat. Guztira mila biztanle inguru bizi dira Berastegin. Gehientsuenak zurgintzan aritzen dira, baina ingurune lasaia eta atsegina izaki, turistaz betetzen da udan herria. Ohitura hori, ordea, ez da gaur goizekoa. Luzio gaztea zenean ere horrela izaten zen. Hona garai hartan beraneatzera eta jende asko etortzen zen Donostiatik eta, herri honetan beraneatzen eta jende asko izaten zen hemen, bai. Egoten zen Ondargi betea egoten zen, Kontseju betea egoten zen, etxe partikularretan ere jendea egoten zen, hemen jendea izaten zen, udan izugarri. Gazteak ere ez dira falta. Herriko eskolan haur ugari biltzen dira eta arratsaldero eskolatik ateratzean beraien oihu eta zaratek herriko lasaitasuna aztoratzen dute. Nolanahi ere, Mikel irakasleak esan digu oso txintxoak direla Berastegiko haurrak. Portatu, ondo portatzen dira, badakizu hemen leku baketsua eta lasaia da eta orduan, bada, hemen ez daude umeak oso estresatuak edo oso urduri, ezta? Baina gelan beti-beti-beti bultzatu behar, zirikatu behar, lagundu behar. Ba, badakizu, lan gutxi egiten dutelako, ez zaie gustatzen gehiegi horrela, ariketetan ibiltzea eta, baina bueno, saiatzen gara eta bueno, badoaz poliki-poliki. Mikelen ikasle batek, berriz, Aitorrek, Berastegiko Tigre Txikiak futbol taldearen gora-beherak kontatu dizkigu. Futbola nola asko gustatzen zaigun, ez? Eta Berastegiko jende dezente Realeko bazkidea denez, pues, antolatu dugu ume guztiek pues, Tolosa zeran. Tolosan, badago kanpo zelai bat, bueno, egurrezkoa, polideportibo bat futbol-salan ibiltzeko ume guztiak eta torneoa da, eta guk hemen Berastegin egin dugu talde bat eta izena du Tigre Txikiak eta partidu asko irabazi ditugu eta oso gustura. Jator askoak dira berastegitarrak, eta agurtu ere, jator asko agurtu gintuzten. Euskadi Irratia, agur! Naturaren ederra, eraikinen dotorezia, jendearen jatortasuna, osagai hauek guztiak aurkituko dituzue Berastegin.
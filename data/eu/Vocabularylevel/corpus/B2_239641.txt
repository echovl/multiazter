Docutec Neskatxa, besarkada eta polizia Neskatxa bat atxilotu dute Amerikako Estatu Batuetako ikastetxe batean mutil-lagunari besarkada emateagatik. 14 urteko neskatxa bat atxilotu zuten atzo Amerikako Estatu Batuetako Bend herrian (Oregon), bere mutil-lagunari besarkada bat emateagatik Sky View Bigarren Hezkuntzako Ikastetxean, soinketako klasera joan baino lehen. Gazz Altomare polizia-etxean izan zuten ama bere bila joan zen arte. Leslee Swanson neskaren ama haserre azaldu zen agintariek alabari ezarritako zigorraren aurrean, eta alaba polizia-etxetik ateratzean besarkada handi bat eman zion. "Ezin dut ulertu besarkada batek zein kalte egin dezakeen", agertu zuen 42 urteko amak. Hala ere, ikastetxeko arduradunen esanetan, arau estandarra da herrialdeko bigarren hezkuntzako eskola guztietan. "Egia esan, ikastea oinarri duen giroa lortu nahi dugu, eta jokamolde ona horren barruan dago", agertu zuen Dave Haack-ek, Bend herriko Cascade ikastetxeko zuzendariak. "Ez gara amodiozko harremanak saihesteko poliziak", esan zuen. Bere esanetan, hainbat alditan ohartarazi ondoren atxilotzen dituzte ikasleak.
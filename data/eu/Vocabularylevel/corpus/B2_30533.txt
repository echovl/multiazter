Docutec Berdinketak eta emaitzak kiroletan Irabazi, galdu edo berdindu. Hirurotako bat gertatzen da kirol neurketetan. Dokumentu honetan berdinketak eta emaitzak nola adierazi azalduko digu ETBko Euskara sailaren arduradunak. Irabazi, galdu edo berdindu. Hirurotako bat gertatzen da kirol neurketetan. Oraingoan ez gara ibiliko ez gainetik ez azpitik. "Berdin" sailekoak Jokalari edo talde bi aipatuta. 20. tantoan berdinduta egon dira. 20an berdin izan dira. 20ko berdinketa kenduta, partida guztia atzetik joan da. Jokalari edo talde bakarra aipatuta. Atzetik joan eta gero, 20an berdindu du partida. Athleticek berdindu du gaur. Orain arte bigarren joan da, baina orain lehena berdindu du. Orain arte bigarren joan da, baina orain lehenarekin berdinduta dago. Zalantzazko esaldiak *Binako berdinketa lortu du Alavesek.( Talde bakarrak ezin du bina egin.) GURE PROPOSAMENAK: (Bi eta ) Biko berdinketa lortu du. Berdinketa lortu du Alavesek, gol bi sartuta. Alavesek berdindu du R. Madrilekin, bi eta bi. *Bina berdindu dute Alavesek eta Realak. GURE PROPOSAMENAK: Bian berdindu dute. (Zenbatean?) Bi eta bi berdindu dute. Bi eta bi egin dute. Bina egin dute. *Puntu berdinak / berak dituzte sailkapenean. GURE PROPOSAMENAK: Puntuetan berdinduta daude. Puntuetan berdin daude. *Husnako berdinketa. GURE PROPOSAMENAK: Huts eta hutseko berdinketa. Golik gabeko berdinketa. Hutsean berdindu dute. Bestelakoak Jokalari edo talde bi aipatuta. 21ean parekatuta egon dira. 20. tantoan parean egon dira. 20an parra gelditu dira. 20. tantoan ados izan dira. 20 eta 20 doaz. Adostea izan da 20. tantoan. Jokalari edo talde bakarra aipatuta. Bi minutu falta zirela jo du parea. Bi minutu falta zirela heldu da parera. Bi minutu falta zirela berdindu du.
Docutec Patatak mikrouhinetan egosteko era Oso ongi gelditzen dira eta ez dugu ontzirik zikintzen. Beraz, horrela jokatu ahal izango dugu pataten kutixia bai, baina lanerako gogorik ez dagoenean. Erdi tamainako patatak hartu, garbitu, lehortu eta sardexka batez zulatuko ditugu alde guztietatik. Erretiluan jarriko ditugu zuzenean, platerik gabe, eta indar betean eragingo diogu mikrouhinen labeari, 650 w gutxi gorabehera, 10 bat minutuz. Haien ostean, irauli eta beste 8 minutuan edukiko ditugu patatak. Mikrouhinen oinarria birakaria ez bada, irauli ondoren erdira ekarriko ditugu ertzetan zeudenak eta ertzetan erdian zeudenak. Txirrinak jo eta egos aldia bukatu bezain laster aterako ditugu patatak, kontu handiz ez erretzeko. Sukaldeko mahaiaren gainean jarri eta plater txokon batez edo erretilu batez tapatuko ditugu hoztu arte, berdintsu egosi eta mamia tinko eduki dezaten. Zuritu eta nahi bezala maneatu ahal izango ditugu, entsaladan, gatz eta oliba olioaz maneatuak, gurin pixka batez, eta abar
Docutec Musuaren Akademia Musuaren Akademia zabaldu dute Seattlen (AEB). Orain zazpi urte ireki zituen zentroak ateak eta dagoeneko 400 bikote pasatu dira bertatik. Ehunka bikote pasatu dira dagoeneko Seattlego (Washington) Musuaren Akademiatik, Cherie Byrd bere sortzaileak esandakoaren arabera. Byrd psikoterapeuta da, eta, bere ustez, erakusten duen metodologiak "gure gorputzaren elektrizitatean kontzentratzen erakusten du". Byrdek gomendatu die maitemindutako pertsonei ez oparitzeko txokolate edo lurrinik. Bere ustez, askoz ere hobeagoa da musu bat oparitzea, "bihotzeko oparia baita, eta zure energia beste pertsona baten gorputzera pasatzen duzu". Byrdek adierazitakoaren arabera, akademia zabaltzeko ideia oso ondo musukatzen zuen bikotekidea izan zuenean otu zitzaion. Mutil lagunak ez zion asko iraun, baina beste pertsona batzuei musukatzen erakusteko ideia eman zion esperientziak. Emaitzei begiratuz gero, oso ideia ona izan dela esan daiteke. Izan ere, akademiak 1998an ireki zituenetik ateak, 400 bikotetik gora pasatu dira bertatik. Byrdek uste du estatubatuarrek beharrezkoa dutela musukatzeko trikimailuak ikastea. Horretarako, 275 dolar pagatzeko prest daude.
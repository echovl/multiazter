Docutec Oliben hezurrak gorde eta etxea epeldu Biomasa erregai gisa erabiltzearen aldeko elkarte baten arabera, oliba-hezurrek eta almendra-azalek, besteak beste, berokuntzarako gasolioa ordezka dezakete. Gasolioa bezalako erregai fosilen ordez bioerregai solidoak erabiltzen baditugu, berokuntzako fakturaren %70etik gora aurreztu dezakegu. Bioerregai horien artean oliben hezurrak eta almendren azalak daude. Bioerregaiak alternatiba ekologikoa dira erregai fosilen aurrean, eta, gainera, atzerritik ekartzen den energiaren mendekotasuna gutxitzen dute, Espainian Biomasaren Aprobetxamendua Sustatzeko Elkartearen (ADABE) arabera. Elkarte horren arabera, gaur egun berokuntzarako gasolio kiloak 0,58 euro balio du, eta energia kopuru bera sortzen duen bioerregai solidoak 0,16 euro besterik ez du balio. Beraz, %72,41 aurreztu daiteke, erregai hori erabiliz gero. Etxebizitzak berotzeko ez ezik, zenbait industriatan ere erabili daiteke erregai alternatibo hori, elkarte horrek esan duenez.
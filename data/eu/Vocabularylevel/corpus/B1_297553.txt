Docutec Sauna batean... Sauna aukera mundiala da gorputza mimatzeko. Ez da garestiegia, eta mesede galanta egingo diozu zeure buruari. Sartu 80-100 gradutan dagoen gela batean, zerrikumeak bezala izerditan hasi, eta aurpegia gorri-gorri duzula, kalera atera. Erokeria hutsa dirudi, ezta? Saunak, ordea, onura ugari ekarriko dizkio zure gorputzari. Aholku hauek jarraitzen badituzu, leun-leun geldituko zara, kanpotik eta barrutik. 1.- Astean, gehienez, hiru aldiz joan zaitezke saunara. 2.- 10-15 minutuko bi saio egin saunan; eta tartean, dutxa hotza hartu. Badakizu, beroaldien aurrean... 3.- Ateratzen zarenean, esponja gogor batekin igurtzi azala. Poroak irekita dituzunez, zikinkeria mordoa aterako zaizu. Ez kezkatu, badakigu maiz dutxatzen zarela. 4.- Toxinak kanporatzen lagunduko dizu saunak (aurreko gaueko garagardoak, kalimotxoak eta zigarroak... kanporatuko dituzu), eta azala goxo-goxo utziko dizu. 5.- Primerako terapia da estresaren aurka. Kanpotik eta barrutik leun-leun utziko zaitu. Normalean zaunka ibiltzen bazara, badakizu zer egin! 6.- Arnasketa hobetuko dizu. Biriketako arazoak dituztenentzat bereziki da ona . 7.- Eta, adi neskak! Zelulitisaren etsai amorratua da sauna. Ipurtaldeko koska itsusiak kentzen lagunduko dizu saunako beroak.
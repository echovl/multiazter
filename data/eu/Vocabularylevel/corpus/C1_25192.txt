Docutec Txakur arriskutsuak Elkarrizketa batean txakur hezitzaileak gertatu berri diren istripuen aurrean, txakurren aldeko jarrera hartzen du. Heziketa ona izanez gero ez omen dago arazorik Jon Kerejeta (Txakur hazlea) Mallorcan joan den astean dogo argentinar arrazako txakur batek lau urteko haurra hil ostean, Espainiako agintariek borrokarako txakurrak debekatzeko prest daudela agertu dute. n n n Jon Kerejeta, aspalditik ari da horrelako txakurrak, zehazki pit-bull-ak, hazten eta esperientzian oinarrituta dio txakur oso onak direla. Argi dauka arazoa borrokarako txakur hauek duten instintua nahita bidegabeki bideratzen duten jabeena dela. "Askok hezten dituzte txakurrak, nahita, arma bat izan daitezen" Mallorcatik berri izaugarria etorri zaigu joan den asteburuan, baina zer deritzezu berri horrek eragin di- tuen erreakzioei? Jendearen erreakzioa oso normala da, telebistek zer ematen duten horixe sinensten baita. Arazo haundiena da, eta ni horren aurka nago, txakur klase horiei buruzkoak erabat nahasten ari direla. Eztabaida guztia puntu zehatz batera eraman nahi dute, txakur arraza horiek desagertarazteko beharrera. Zenbait agintarik agertu du arraza horiek debekatzeko prest leudekeela. Esaten dutenez, araza hauen aurkako neurriak hartu nahi dituzte; zehazki, pit-bull, presa canario, dogo argentinarra, rotweiller... eta horrelakoen aurkakoak. Horiek daude katalogatuta txakur arriskutsu bezala; baina ez dira arriskutsuak psikologikoki txakur desorekatuak direlako baizik eta indar handia dutelako eta ahal dutelako mina eman. Hor dago nahasketa. Eta orain, txakur batek indar hori bidegabeki erabili duelako agintariak esaten ari dira beste herrialde batzuetan-eta debekatu dituztela txakur horiek eta gauza bera egin beharko litzakeela... Bale; baina egin beharko lukete, baita ere, animalien eskubideak zehaztu eta errespetatu. Espainiarekin konparatuta, Europan daude hogei urte aurreratuta animaliei buruzko legedian. Beraz, ezin dute konparaketa horrelakorik egin, inondik inora. Nola debekatu, adibidez, txakur arraza horiek, eta gero ehiza eta zezenketak baimendu? hori ezin liteke. Txakur horiek berez dira erasotzaileak edo hezi egiten dira erasorako? Txakur guztiak atera dira lan konkretu baterako. pit-bull-ak, dogo argentinarrak eta hauek atera dira ehiza handirako, basurde, ahari, oreinetarako... indar haundia dutelako. Txakurrak ez dira arrazionalak, txakur guztiek jokatzen dute instintuz, eta jakin behar dena da, instintu hori behar bezala bideratzen; ehizarako bada ehizarako, eta erreskatetarako bada, ba, horretarako. Horretarako daude adiestramientoak. Txakur horri erakutsi behar zaio dela indar handi baten jabe eta erabili behar duela azken errekurtso gisa. Inguruan badira txakur horiek nahita erasorako hezitzen dituztenak? Gure inguruan? gure inguruan asko, asko. Horrelako txakur guztiak, gaizki erabilita, dira arma bat. Eta askok, nahita, horretarako erabiltzen dituzte, pistola bat edo laban ba eduki beharrean. Azken batean, eskrupulu gabeko jende hori, animaliak maite ez dituen jende hori da, fama txarra ematen dietenak txakur hauei. Borrokarako txakur hauek norbanakoek edukitzearen aldeko zara, ala ostera, debekatu egin beharko lirateke? Ez lirateke debekatu behar, nire ustetan ez. Egin beharko litzatekeena da, bere gorpuzkeragatik pertsonei mina emateko ahalmena duten txakur arrazak zerrendatu, eta txakur horiek eduki nahi dituzten jabeentzat erantzunkizunak tipifikatu. Eskopeta bat erosten duzunean, badakizu harekin min eginez gero erantzukizun penal batzuk izango dituzula. Ba txakur hauekin ere berdin egin beharko litzateke. Txakur hauetako bat ero baten eskuetan uzten baduzu, bestela, gertatzen dira gertatzen ari direnak. nOraintsu iritsi zaigu berri bat dioena txaku hezitzaileen arabera azken gertakarien ostean arraza hauen eskaria nabarmen igoko dela. Noski haziko dela. Azken urtetan izan dugu eskari izugarria, eta debekatu edo desagertarazi egin nahi dituztela entzunda, jende askok nahiko ditu erosi. Zuk zerrorek saltzen dituzu eta haien defenditzaile sutsua zara. Ni hasi nintzen horrelako txakurrak hazten orain dela zazpi bat urte. Egon nintzen han eta hemen arraza pilo bat aztertzen eta azkenean erabaki nuen pit-bullak haztea. Nik txakur batengan topatu nahi ditudan ezaugarriak horretxengan topatzen ditut: txakur gogorra eta atletikoa da, leiala eta era berean sentibera... Kontuan hartuta ezaugarri horiek guztiak dituela guk hazten ditugu txakurrak beste filosofia batekin, izan ere, borrokarako dituen ezaugarri horiek erabili baitaitezke beste mila gauzetarako: ehizarako, tirakako kiroletarako... Jende askok ez dakiena da arraza hau, pit-bull-a, EEBBetan erabiltzen dela terapietarako, arazo psikologikoak dituzten haur eta pertsona nagusien terapietarako. Lurrikaretan eta antzeko hondamendiak izaten direnean ere, erabiltzen dira hondakinen artean geratu diren petsona erreskatatzeko; drogak atzemateko ere erabiltzen dituzte... Egia da txakur horiek, tarteka, pertsonaren bat hil dutela, baina zenbat salbatu dituzten? hori ez da esaten orain. Eta bat bezain egia da bestea.
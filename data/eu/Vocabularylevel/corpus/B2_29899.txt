Docutec Zergatik garestitu da petrolioa? Arrazoiak: eskaria handiagoa da, AEBetako erregai horniketan arazoak dituzte, erreserben maila estuagoa da, espekulatzaileek esku hartzen dute... Arrazoiak. Eskaria handiagoa da, AEBetako erregai horniketan arazoak dituzte, erreserben maila estuagoa da, espekulatzaileek esku hartzen dute... Petrolio merkatuek burtsak baino aldakorrago izateko fama dute, baina oraingoan markak hausten ari dira: Golkoko lehen gerraren garaira atzera egin beharra dago Brent upela 38 dolarretan ikusteko. Zergatik garestitu da hainbeste? Eskaria: Munduko ekonomia suspertu da eta petrolio gehiago behar du. IEA Nazioarteko Energia Agentziak duela gutxi zabaldu zuen aurten munduko eskariak azken hamasei urtetako gorakadarik handiena izango duela. Igoeraren arrazoietako bat Txinari dagokio. Ziztu bizian ari da hazten ekonomia eta lehengai behar handia du: lehen hiru hilabetetan iaz baino 6 milioi upel gehiago behar izan ditu. AEB-etan horniketa arazoak: Gradu handiko petrolioaren behar handia dute, findu eta herrialde horretan oso erabiliak diren kirol autoen eskariari erantzuteko. Bestetik, ingurumen araudiak erregai mota ugari baimentzen ditu, baina estatu batetik bestera alde handiak daude. Merkatu konplexu horri erantzuteko, fintzeko prozesua garesti ateratzen da eta ingurumen baimena lortzea zaila ei da. Udan, erregai eskariaren handitzeak areagotu dezake arazoa. Ekoizleen politika: LPEEk hiru upeletik bat esportatzen du, eta produkzio bidez, gero eta petrolio garestiagoaren aldeko apustua egin du. Kontsumo aurreikuspenak, bestetik, apalegiak izan ohi dira, eta enpresek eta herrialde ekoizleek erreserbak estutzen dituzte. Edozein mehatxuren aurrean, horniketa arazorik egonez gero munduan Saudi Arabiak baino ez du merkatuak hornitzeko ahalmena. Horren jakitun, merkatuak oso gorabeheratsu bihurtzen dira. Espekulazioa: Ondo ikasi dute espekulatzaileek, eta prezioen gain presio handia egiten dute. Nazioarteko gatazkak: Petrolio erreserbarik handiena Ekialde Hurbilean dagoenez, Irakeko eta inguruko egoera egongaitzak  horniketa faltaren mehatxua xaxatzen du aldiro. Saudi Arabian izandako eraso batek eragin du bi asteotako garestitzea., hainbat bazterketa modu dituzte.
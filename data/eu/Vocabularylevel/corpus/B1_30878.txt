Docutec Estoniako ingeniari etorkin bat herririk eta pasaporterik gabe geratu da Espainiara bost hilabetetarako lan egitera joan eta Portugalen dago orain, herririk eta dokumenturik gabe. Alexander Iurkov 50 urteko ingeniariak itsasontzi batean lan egiten zuen, eta 1994ean, Kanariar irletara iristean, Espainiako ontzi batean lan egitea erabaki zuen. "Kontratua amaitu nuenean etxera bueltatu nahi izan nuen, baina aireportuan ez zidaten bidaia-txartela saldu nahi izan, nire herrialdea ez zela jada existitzen esan zidaten". Izan ere, Iurkovek Sobietar Batasuneko pasaportea zuen, eta hura 1991n desagertu zen. Estoniako kontsulatura joan, baina ez omen zuten bertako hiritar bezala errekonozitu, ez zioten bertan sartzen utzi, eta, dokumenturik ez zuenez, ezin izan zuen pasaporte berri bat egin. "Orain dela hamar urtetik norbait izateko borrokan ari naiz, ez daukat dokumenturik, ez daukat herririk, ez daukat ezer" adierazi du ingeniariak. Egun, karitatetik bizi da, Lisboa kanpoaldean. Estoniarra ia hamar urtez Espainian bizi izan zen, ezkondu eta erresidentzia-baimena ere lortu zuen, baina banantzean galdu egin zuen eskubide hori.
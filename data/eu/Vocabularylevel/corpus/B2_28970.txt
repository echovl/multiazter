Docutec Disko-salmentak behera Legez kanpoko kopiak eta Internetetik ordaindu gabe jaitsitako musika dela eta, diskoen salmentak %10,7 egin du behera mundu osoan, aurtengo lehen sei hilabeteotan. Legez kanpoko kopiak eta Internetetik ordaindu gabe jaitsitako musika dela eta, diskoen salmentak %10,7 egin du behera mundu osoan, aurtengo lehen sei hilabeteotan. Aldi horretan diskoen industriak irabazi du 10.880 milioi euro.Industria Fonografikoaren Nazioarteko Federazioak kaleratu ditu datu hauek aurtengo lehen sei hilabetekoari dagokion txostenean. Honek dio salmentak jaitsi direla %10,7 eta irabaziak %10,9. Fonografiaren industriak hartzen ditu bere baitan diskoak eta musika bideoak. Iaz 12.200 milioi euro irabazi zituen lehen sei hilabeteetan. Aurten, berriz, denbora berean 10.880 milioi, nahiz eta DVD diskoen salmentak gora egin duen %46. Kontuan izanda aurten berritasun asko izan dela merkatuan abeslari, talde eta produktuei dagokienez, txostenak dio gero eta argiago dagoela jaitsiera hau datorrela pirateriak eta saretik ordaindu gabe jaitsitako musikak eraginda. Herrialdeka Japoniak eta AEBek izan dute beherakadarik handiena, orain arte pirateriaren aurka defentsarik onena zuten herrialdeak. Alemaniak, Frantziak eta Kanadak ere behera egin dute salmentari dagokionez. Gora, berriz, Norvegiak, Austriak eta Finlandiak. Hemen salmentak hazi egin dira bertako artisten arrakastari esker. Txostenak dio Espainian single gehiago saldu direla normalean baino, Errusiak zenbaki onak erakusten dituela, oraindik ere transizio garaian dabilelako zinta zaharretatik CDetara eta Austriak ere salmenta onak izan dituela, batik bat DVDri esker. Artistarik salduenak Artista hauek saldu dituzte disko gehien sei hilabete hauetan, txostenaren arabera: Christina Aguilera 50 Cent Coldplay Celine Dion Evanescence Norah Jones Avril Lavigne Linkin Park TATU Chicago filmaren musika
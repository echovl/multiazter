Docutec Pagadiak arriskuan Adituek ohartarazi dute pagoen hostoak gaixo daudela, ekainean urriko itxura dutela, erreta baleude bezala. kakalardoak udaberriko hostoak jaten ditu; ondorioz, ahuldu egiten da zuhaitza, eta horrela errazago gaixotzen da pagoa. Euskal Herriko pagadiak arrisku bizian? Milimetro bat, milimetro bi, ez da handiago, bere izen zientifikoa Orchestes fagi, baina Euskal Herriko hainbat pago hondatu ditu jada kakalardo basati honek. Gorosti elkarteko Luis Miguel García Bona orain 10 urte pasatxo jabetu zen Iratin eta Kinto Realen pagoen hostoak gaixo zeudela, ekainean urriko itxura zutela, erreta baleude bezala. Eta zabaldu egin da izurritea: Ultzamara, Urbasara, Aezkoara, Canfranc aldera... Hots, Nafarroarekin muga egiten duten pagadiak kaltetuak izan dira. Adibidez, Arabako "Montes Limitaciones" aldean... Kakalardoak ez du pagoa akabatzen, baina hosto gazteak hondatzen dizkio. Urte berean berriro azaltzen dira hostoak, baina zuhaitza asko nekatzen da, eta ez da behar bezala hazten. Ahuldu egiten da zuhaitza, eta horrela errazago gaixotzen da pagoa. Horren beldur dira behintzat zenbait jakitun. Hots, garai batean zumarrarekin gertatu zena  aurki pagoekin gertatzea. Gainera, zomorro horrek hegan egiten du, eta aise joaten da paraje batetik bestera. Udazkenean eta neguan ez du kalterik egiten, hostorik ez duelako pagoak, baina martxoan, apirilean, zomorroaren larbak berriro eragin dezakete hondamendia.
Docutec Hona gogoko dugun telebista Merezi ez dugun telebista dugula dio Landaburuk. Audientzia datuen arabera, Espainiako gainerako biztanleei bezainbeste gustatzen omen zaigu guri ere telezaborra. GORKA LANDABURU / MEREZI EZ DUGUN TELEBISTA. Audientzia datuen arabera, gainerako espainiarrei bezainbeste gustatzen zaigu guri ere telezaborra. Hori dio behintzat errealitateak, zenbait intelektualek iparraldeko biztanleok kultura handiagoa dugula usten duten arren. Gure telebista publikoko, ETBko, arduradunek ere zabor gose dauden ikusleak asetu ahal izateko euren programazioan horrelako tarteak izan behar dituztela onartzen dute. Hauteskunde bezperan guztiek hitz egiten dute telebistaz. Boterea lortu arte guztiek promes egiten dute telebista aldatuko dutela, baina agintea eskuratu ostean egoera aldatu egiten da. Gure telebistetan falta dena eztabaida politiko eta sozialak eskaintzea da. Beste telebista publiko batzuekin alderatuta, ETBn horretarako esfortzua egin ohi dela esan daiteke, baina eztabaida horiek jendeak telebista gutxien ikusten duen orduetan izaten dira.   Telebista negozio ere bihurtu den arren, ikusleak ezin du balio handiegia duen publizitatearen eta Europako beste telebista batzuetan ikusten ez diren programen menpe egon. Telebista publikoaren erantzukizuna ez da informatzea bakarrik, entretenitzea eta jendea heztea ere bere helburua baita.   *laburtua
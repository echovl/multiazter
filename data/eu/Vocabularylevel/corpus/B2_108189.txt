Docutec Gazteak eta beren idoloak NERABE: Adolescente.'> Nerabezaroan dena da gehiegizkoa: gorputza aldatzen da, negar eta barre egiten da arrazoi handirik gabe... Ez da harritzekoa hainbat pertsonaia idolo bihurtzea eta gazteen eredu izatea. Gure gizartea kontsumista da eta haur zein komunikabideetatik datorkien guztiari erantzuten diote, oso modu sutsuan, gainera. Modu berean bizi izaten dute markako arropa erostea, musika-mota batekin dantzatzea eta abeslari edo futbol jokalari bat mirestea. Imitaziorako gaitasun ikaragarria dute, esna daudela ere ametsak izaten dituzte beraiekin. Lagunak eta koadrilaren bila aritzen diren bezalaxe, ezaguna den pertsonaia baten bila aritzen dira, beren burua islatuta ikusteko. Gustuko duten aktorea modu batera edo bestera jazten bada, kopiatu egiten dute. Nor miresten dute? Duela urte batzuk Beatles taldea, duela gutxi Spice Girls taldea, Brad Pitt... Orain, Pokemon-etik hasita txikienentzat, Raul, Cristina Aguilera, Mark Vanderloo, Sandra Bullock... zerrenda bukaezina da. Zerk liluratzen ditu? Pertsonaia hauen ezaugarri eta trebetasunak alde batera utzita, zalantzarik gabe berezitasun batzuk erakartzen dituzte. Beren irribarrea gustatzen zaie, beren ahotsa, esaten dutena... Imitatzen dituzte eta adoratzaile bihurtzen dira. Orijinala eta ezinbestekoa den hainbat gauza dituztela iruditzen zaie. Idoloa miresten dute, zenbaitetan bere edertasunagatik, beste batzuetan egiten duen musika gustatzen zaielako, duten kirol zaletasun eta trebeziarengatik. Zenbaitetan ere telebistako aktore batzuk gustuko dituzte beraiek bezalako neska-mutilak direlako, arazo eta kezka berberak dituztenak...etab.
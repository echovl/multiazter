Docutec Auzotarren komunitateko ohiko arazoak Auzotar liskartiak edo berankorrak, obra gogaikarriak, haserreak, errietak, instalazioen erabilera okerra, araudiak exijitzen duen gehiengorik gabeko akordioak... Nork ez ditu ezagutu horrelako edo antzeko arazoak auzo-komunitateetan? Auzotar berankorrakProzedura Kriminaleko Lege berriak bide ematen du komunitateari zor zaion dirua kobratzeko, 30.050 eurotik beherako zorra denean. Zordunak ordaintzen ez badu edo auzitegian azaltzen ez bada, epaileak agindu dezake etxebizitzaren edo lokalaren enbargoa. Areago, zordunak gora jotzeko errekurtsoa jarri nahi badu, dirua ordaindu beharra dauka edo epaitegiko kontu batean kontsignatu. Zordunek ez dute botorik erabakiak hartzean, eta zilegi da haren izena ohar-taulan edo auzotarren buletinean jartzea. Igogailua eta antena parabolikoakAuzotar batzuek igogailua jarri nahi badute, eta norbait ados ez badago, batzordeak ezin du auzotar hori gastu horretan inplikatu, baina horrek ezingo du igogailua erabili, baldin eta iritzia aldatuz gero gastuen zati proportzionala ordaintzen ez badu. Dena dela, gai hau liskar-iturri izan ohi da sarritan, eta gainera, epaileen erabakiak ez dira berdinak izaten lurralde guztietan. Bestalde, ezin dio inork uko egin barrera arkitektonikoak kentzeari, ezindu batek eskatzen badu. Norbaitek antena paraboliko komunala jarri nahi badu, jabeen herenaren botoak lortu behar ditu. Hori nahi ez duenak, ez du instalazio edo mantentze-gastuak ordaintzeko obligaziorik. Baina, geroan nahi balu, lor dezake zegokiona gehi interesak ordaindu eta gero. Etxebizitzako obrakJabeak egin ditzake zenbait obra bere etxebizitzaren barruan, adibidez oinarrizkoa ez den horma bat bota, eraikinaren segurtasunari edo egitura orokorrari, edo beste jaberen bati kalterik egiten ez badio (ezin dira balkoiak itxi edota neurri eta kolore desberdinetako leihoak jarri). Komunitatearen oniritzia behar da horrelako gauzak egiteko. Baina, jabeak ezin du estatutuetan debekatutako obrarik edo finkarako kaltegarririk egin, edota araudi orokorraren aurkakorik: 'jarduera gogaikarriak, osasungaitzak, arriskutsuak edo legez kontrakoak' alegia. Eta komunitateak auzitara jo dezake, lan horietan jarraitzen bada. TestigantzakOrain arte arazorik ohikoenak aipatu baditugu ere, jakin badakigu beste asko ere izaten direla. Horiek jaso nahian, kalera jo dugu. Hona hemen, laburbilduta, zenbaiten ahotik entzundakoak: 1 'Goiko bizilagunak ez dauka lotsarik. Oso sukalde txikia zuenez, sua balkoian jartzea erabaki ez zuen bada!. Geroztik, bertan aritzen da gosari, bazkari eta afaria prestatzen. Baina, txarrena zera da, bukatzen duenean, gure balkoira isurtzen duela erabilitako olioa' 2 'Nazka-nazka eginda nago! Bi bizitzako etxe batean bizi naiz bakarrik eta beste bizitzako auzokideen ohitura xelebre batek nazkatuta nauka. Kontua da harreman sexualak dituztenean leihoa zabalik uzten dutela eta txikili-txakala ari diren bakoitzean ez didatela lo egiten uzten! Askotan egiten dute, gainera!' 3 'Lehenengo pisuan bizi naiz ni eta gure etxeak patio eder bat duenez, beste bizitzetatik datozen zikinkeria guztiak jaso behar izaten ditut. Badirudi, gainera, oso auzotar zikinak ditudala, edozer aurki baitaiteke gure etxeko patioan: galtzontzilo ez hain garbiak, preserbatibo erabiliak... arropa garbia balitz sikiera! Ez nintzateke kexatuko' Zuzenketa-orria Ez al duzue oraindik nahikoa egin? Hartu atseden pixka bat, mesedez 2 Uste dut zuri erori zaizula. Tori, eta hurrengoan, faborez, zeuretzat gorde 3 Berriro ere familia osoa gonbidatu al duzu afaltzera? On egin, baina bukatzen duzuenean, faborez, ez postrerik bidali niri! 1 Ezin al dituzue lan horiek isilago egin? 2 Uste dut lan handiegia hartzen duzula otorduak prestatzen 1 Arropa zabaltzean eroriko zitzaizun, ezta? Tori bueltan! 3
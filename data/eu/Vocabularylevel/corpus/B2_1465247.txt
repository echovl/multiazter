Docutec Itsaskiak egosten zenbat denbora Gastronomian itsaski-jana esaten zaio itsasoko animalia ornogabeak jateari. Oro har, itsaski-janak krustazeoak (karramarroa, lanperna, ondarrota, otarrainxka, …) eta moluskuak (berberetxoa, muskuilua, txirla…) izaten ditu. Zefalopodoak ere moluskuak dira, baina oskolik gabeak (olagarroa, pota, txibia…). Itsaskiek proteina eta mineral asko dituzte. Gurean itsaskia dezente jaten da, urte osoan, eta beraz, komeniko da esatea garaian garaikoa zein den. UDABERRIKOAK: ostra, txirla eta zigala. UDAKOAK: abakandoa, datila, karrakela, lanperna, muskuilua, txirla, ostra eta otarraina UDAZKENEKOAK: abakandoa, berberetxoa, bieira, ganba, otarrainxka eta zamburiña. NEGUKOAK: bieira, buia, ondarrota, txamarra, txangurrua eta txirla. Jakiteko: Zopa-koilara bat: 15 gramo gatz da. Arrainaren tamaina, halako bi ur-kantitatea bota. OHARRAK •Itsaskiak egosteko zenbaitek urari porruak botatzen dizkio, edo azenarioak, gatza, tipula apur bat, ardo zuria edo erramua. Baina jende guztia ez da hori egitearen alde. Onena, ahal bada, egosteko itsasoko ura erabiltzea da, eta itsas gatz larria. •Itsaski egositakorik ez sartu hozkailuan. •Lanpernak bero jan behar dira, nahiko bero. Beste krustazeoak ez beroegi, ez hotzegi, giro-tenperaturan baizik. •Itsaski batzuk eder askoak gelditzen dira plantxan: abakandoak, tretxuak,ganbak, izkiritzarrak, lanpernak, otarrainak,otarrainxkak, zigalak… •Itsaskiak izoztuak erosten badira, atontzen hasi aurretik lau bat ordu eduki deskonjelatzen. Itsaski izoztua ura irakiten ari denean sartu behar da lapikoan. Itsaski izoztu horrek burua badu (ganba, otarrainxka…), limoi-ura eranstea komeni da urari, buruak ez belzteko. •Itsaski freskoek zaporea galtzen dute izoztuta.   GARRANTZITSUA Itsaskia bizirik: aurrena ur hotzetan sartu, eta gero su bizian, hilda egosteko. Horrela ez zaizkie hankak eroriko, ez zaie urik sartuko oskol-barrura. Ura irakiten hasten den unean hasi egoste-denborari dagokion tartea zenbatzen. Itsaski hilak: Itsaskia irakiten ari den uretan bota behar da. Itsaskiak ur horrek baino tenperatura gutxiago duenez, ur irakin horren tenperatura jaitsi egiten da. Ur horrek berriro hasi behar du irakiten. Eta berriz irakiten hasten den une horretan hasi behar da egoste-denbora zenbatzen. Salbuespena da, baina horrela egosi behar dira ondarrotak eta lanpernak. Eta zer esanik ez, egoste-denbora beti aintzat hartu.   HIZTEGI LAGUNGARRIA Abakando Bogavante Berberetxoa Berberecho Bieira Vieira Buia Centollo Datila, tretxua Navaja Gamba Ganba Itsaski Marisco Itsaski-jan Mariscada Izkira Quisquilla Karrakela Caracolillo Karramarroa Cangrejo Lanperna Percebe Muskuilua Mejillón Txamarra Nécora Txangurru Centollo Txibia Chipirón Txirla Almeja Olagarroa Pulpo Ondarrota Quisquillón/camarón Ostra Ostra Otarraina Langosta Pota  Sepia Otarrainxka Langostino Tretxua, datila Navaja Zamburiña  Zamburiña Zigala Cigala
Docutec Olioa "Urre likidoa" esaten zaio, eta ez da gutxiago-rako. "Urre likidoa" esaten zaio, eta ez da gutxiagorako. Oliba-olioak kolesterola prebenitzen du, bihotza babestu eta gure defentsak indartzen ditu. Umeak gauez ohea bustitzen badu, egin garai bateko amonek bezala: emaiozu masaje bat giltzurrunetan oliba-olioarekin ohera joan aurretik. Badira belarrietan argizari asko jariatzen duten pertsonak, tapoiak edukitzeraino. Argizari hori biguntzeko, oliba-olio epelaren tantatxo batzuk botatzen dira belarrietara. Idorreriaren kontra, ohitu zaitez, goizero-goizero baraurik zaudela, oliba-olio koilarakada bat hartzen, limoi-zuku tantatxo batzuekin batera. Agur idorreriari. Ezpainetako zartadura edo perletxeak kentzeko, eman oliba-olioa hatz-puntekin erasandako zonaren gainean. Egunero eginez gero, zartadurak hobetuko zaizkizu. Sukaldean zure janariak olio gordin ugarirekin atontzen badituzu, goxoak ateratzeaz gainera, behazuneko harrien kontrako armarik hoberenetakoa erabiliko duzu.
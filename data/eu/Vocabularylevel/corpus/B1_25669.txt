Docutec Modelo ikasleak 7 gazteren iritzia modelo munduen inguruan. Zazpiak modelo izan nahi dute. Modeloak izan nahi dute, pasareletako errege-erreginak. Hona hemen Donostiako First Models akademian ikasten ari diren haietako batzuk.   Erlantz Ibarburu.  l7 urte. Egia. "Familiatik datorkit modelo zaletasuna. Nire aita eta anaia honetan ibili ziren eta niri ere gustatu egiten zait. Ez dakit noraino iritsiko naizen, etorri behar duena etorriko da. Hala ere, oraingoz ondo pasatzea besterik ez dut bilatzen. Eider Gonzalez. 18 urte. Errenteria. Modeloek ondo jakin behar dute arazoak izan ditzaketela osasunarekin eta horrez  gain, jende askoren eredu izan daitezkeela. Beraz, kontuz ibiLi behar dute. Gaur egun, neska modelo batzuk argalegi daude    Iñaki Qintana. 20 urte. Bilbo. Injinerutza ikasten ari naiz eta esku pilota ikaragarri gustatzen zait. Estereotipo asko dago modeloei buruz; jendeak uste du hona bizitzan kolperik jo ez duen jendea etortzen dela. Ez da egia. Gure artean asko eta asko unibertsitatean ari dira. Nik injineru izan nahi dut: nahiz eta modeloa izateko apustua ondo atera, bizimodu hau sei urtetan agortzen da. Olivia Bogajo. 17 urte. Hondarribia. Zenbait modelok 90-60-9Oko neurriak dituztela esaten denean, gezurretan ari dira. Batzuek gehiago dute eta beste batzuek, gutxiago. Egia esan beharra dago, neska askok konplexuak hartzen baititu. Javier Pellejero. 25 urte. Astigarraga. Ez dut uste ederra naizenik, aurpegiera nabarmenegia dut. Arrebak erakargarria naizela esaten dit. Nire buruari asko eskatzen diot eta ispilu aurrean jartzen naizen gehienetan ez dut pentsatzen polita naizenik. Horregatik, batzuetan lotsa ematen dit hondartzara joateak. Jurdan Berio.  18 urte. Gros. Gizon modeloak ez dira hain ezagunak. Nire ustez, jendeak ez ditu begi onez ikusten, maritxuak direla pentsatzen omen du. Ez dute mundu hau ezagutzen. Ane Mendizabal. 15 urte. Egia. Normalean ez dut esaten modelo izan nahi dudanik. Lagunek badakite eta ez zaie gehiegi gustatzen. Dena den, onartu egiten dute.    
Docutec Gazte bizkorra Txistea Hona zer bururatu zitzaion gazte tolosar bati. Goiz batez, Berastegira igo zen, eta 100 euroan astoa erosi zion baserritar zahar bati. Animalia pittin bat txukundu eta biharamunean entregatzekotan geratu zen baserritarra. Hurrengo goizean, ordea, segapotora hots egin zion: —     Barkatuko didazu gazte, baina... astoa bart gauean hil zaigu, bihotzekoak jota. —     Bada, orduan, dirua itzuli egin beharko didazu —erantzuna brau! Gazteak—. —     Itzuliko nizuke, baina ezin, jokoan galdu egin dut eta.          Isilune labur bat eginda, gazteak: —     Orduan, emadazu astoa, eta kito! —     Eta zertarako nahi duzu? Zer egin behar duzu hildako astoarekin? —     Zozkatu. —     Igartzen da bai, Tolosako ero haizeak pitzatutakoa zarela! Baina nola zozkatuko duzu hildako astoa? —     Hilda dagoenik esan gabe, noski! Handik hilabetera, larunbateko azokan egin dute topo gazteak eta baserritarrak: —     Eta? Zer gertatu zen azkenean astoarekin? —baserritarrak jakin-minez. —     Zozkatu egin nuen. 500 txartel saldu nituen 2 euroan, eta, azkenean, 998 euro irabazi nituen. —     Eta inor ez al zen kexatu? —     Irabazlea bakarrik... Baina hari 2 euroak itzuli nizkion!        
Docutec Dilistak Testuan bi erremedio azalduko dizkigute: heste-iragarpena erregulatzeko eta paperak edo hazizurriak tratatzeko. Grezian eta Erroman oso estimatuak ziren, Erdi Aroan behartsuenen gosea asetzen zuten, eta gaur egun gourmet eta mokofinen estimazioa berreskuratu dute berriro ere. Izan ere, goxoak eta finak izateaz gain, eraginkortasun handiko erremedio terapeutikoa baitira lentejak. Lekale guztiak bezala, lentejak zuntzetan aberatsak dira eta heste iragarpena erregulatzeko oso egokiak. Ardoarekin prestatzen baditugu, eragin hori areagotu egingo da: jarri egosten 100 g lenteja ardo beltz litro erdi batean, hamabost minutuz. Iragazi eta edan lortutako likidoaren baso txiki bat, bero-beroa dagoela. Egunero basaotxo bat, bazkaldu ondoren. Garai batean  paperak edo hazizurriak lenteja kataplasmekin tratatzen ziren: lenteja lehorren eskukada bat eho, irin fin-fin bat lortu arte, ur pixka batean egosi (20 bat minutuz), ura xukatu eta oraindik beroa zegoenean, baina ez erretzeko moduan, kotoizko zapi baten gainean zabaltzen zen. Azkenik, lepoaldean jartzen zen (parotida guruinaren gainean), zapi batekin estali eta ordu pare batez mantentzen zen.
Docutec Hemen ere arazo da Ni neu egunero-egunero izaten diren emakumeen aurkako erasoekin asaldatzen naiz. Euskal Herrian izaten diren eraso, kolpe zein bortxaketa guztiak ez ditugu ezagutzen, baina asko bai. Azken urteetan erasoen kopuruak gora egin du. Errepideetan hiltzen direnen kopuruak irakurriz, gizarte honek nonbait huts egin duela pentsatzeko arrazoirik aurki daiteke, egunero erabiltzen dugun tresna baten arriskuak ezagutu arren, errespeturik erakusten ez diogulako. Etxea aurkitzeko zailtasunak ez ezik, esperantzarik ez dutenen kopurua ezagutzea ere arazo estrukturaletan pentsatzeko arrazoia izan daiteke, gurasoen etxean jubilatuko direla pentsatzen dutenak gero eta gehiago baitira. Hala ere, ogibideak horretara behartzen nauelako, ni neu egunero-egunero izaten diren emakumeen aurkako erasoekin asaldatzen naiz. Euskal Herrian izaten diren eraso, kolpe zein bortxaketa guztiak ez ditugu ezagutzen, baina asko bai. Eta zenbaketa zehatzik egiten ez dudan arren, azken urteetan erasoen kopuruak, salatzen direnenak, behintzat, gora egin duela esateko arrazoirik bada. Erasoak eraso, ezin esan guztiek berdin eragiten dutenik. Astelehenean Barakaldon 26 urteko mutila atxilotu zuten 15 urteko neskatxari erasotzeagatik. Joan den astean neska- lagun ohia 24 orduz bahituta izan eta bitan bortxatzea leporatuz epailearen aurrera eraman zuten mutilak ere 30 urte baino gutxiago zituen. Kasu hauetan, biktimaren gaztetasunak ez ezik, erasotzaileenak larritu nau; izan ere, gaztetasunari aitortzen nion inozentziak ez du, antza, errealitatean oinarririk. Inplikatu guztiak oso gazteak zirelako Baionan iaz neskatila batek jasan zuen bortxaketak ere barrenak eragin zizkidan. Neskatila hainbaten artean bortxatu zuten eta guztiak 16 urte ingurukoak ziren. Erasotzaileen adina, erasoen kopurua, eta eraso motak azterturik gizarte honek hutsegite larri, oso larri bat baduela pentsatzeko arrazoirik bada, pertsonok ­emakume eta gizon­ bizikidetzarako behar dugun oinarriak huts egiten baitu. Aurrekoak gogoeta ilunegiak direla pentsa dezake norbaitek. Gaur goizean, ordea, lagun baten aurpegia malkotan blai ikusi dut eta malko horien arrazoia bortxaketa bat zen. Jazotakoa ezin delako ezabatu, malkoei inpotentzia zerien. Gure artean, gure etxe ondoan, horrelakoak gertatzen direla ezin da ukatu, nahiz askok horiek beste toki eta kultura bateko kontuak direla esan. Arazoaz jabetzen garenean beharbada konponbideak aurkitzen hasiko gara.
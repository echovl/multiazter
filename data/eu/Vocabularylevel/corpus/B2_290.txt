Docutec Zeruaren zelatan Hegaztien gripea dela eta, Aranzadi Elkarteko aditu baten iritzia: pandemia bat izateko arriskua badoen arren, hegaztiek gripe gaizto hori hartu behar, zeu ere gripeak jota egon, zureari hegaztiarena gehitu eta bi horiek txarrera mutatu zure baitan. Hegaztien gripea dela eta, Europako mugak eta itxitako hegaztiak kontrolatu behar direla ohartarazi dute nazioarteko osasun erakundeek. Zeruak, baina, ez du mugarik, eta ehiza eta ornitologoen lana debekatu ditu zenbait herrialdek. Euskal Herrian ere debekatzea, posible ote? Duela zortzi urte Hong Kongen sei pertsona hegaztien gripearen aldaera  bategatik hil zirela jakinarazi zutenetik, gaitz horren bilakaerari buruzko eztabaida nazioarteko eta tokian tokiko osasun agintarien mahai gainean egon da. 2003 bukaeran berriz agertu zen gaitza, Asiako hego-ekialdean. Thailandia, Kanputxea, Vietnam eta Laos herrialdeetako dozenaka pertsona gripe horren ondorioz hil zirela aspaldi zabaldu arren, baina, azken asteotan heldu da gorenera gai horrekiko kezka gure gizartean. Aranzadi Zientzia Elkartean egiten du lan Iñigo Zuberogoitiak, eta Hegaztiei Eraztunak Jartzeko Donostiako Bulegoko zuzendaria da. Nik ez dakit zergatik dagoen hainbesteko buila orain kontu honekin, ez dakit interes ekonomikoak ote dauden ala ez. Hegaztien gripearen inguruan alarmismo handia dagoela uste dut. Gerta daitekeenari buruz ari gara hitz egiten, eta ez gertatzen ari denari buruz". Gauza bat utzi nahi izan garbi Zuberogoitika: gripearen aurkako botikarik ez dago eta hegaztien gripea pertsonena bezain arrunta da. " Jende batek antigorputzak garatu ostean, antigorputz horiek hartu eta txertoak egiten dira. Pertsonei erasaten dien gripearen txertoa lortzeko, beraz, kutsatutako jendea behar duzu, eta zuk, botika asko hartu arren, ez duzu gripea izateko arriskua urrituko". Eta pertsonen gripeak bezala, hegaztienak bizpahiru aldaera izan ditzake urte berean. Hegaztien gripe gaiztoena pertsonen artean zabaltzen hasiko balitz, noski, pandemia bat sortuko litzateke, Aranzadikoaren ustez. "Populazio handiko guneetan kalte izugarria eragingo luke, gainera. Baina, hori guztia gertatzeko, eta zuk oiloak badauzkazu, zure oiloek gripe gaizto hori hartu behar dute, zeuk ere gripea eduki behar duzu, zure gripeari oiloarena gehitu behar zaio eta bi gripe horiek zure barruan txarrerako mutatu behar dira". Hori gertatuko ote den jakin gabe ere jende andana lanean ari dela esan du Aranzadikoak.   *Laburtua  
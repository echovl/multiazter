Docutec Publizitatea eta kontsumoa Kontsumitzaileen elkartekoak egindako artikulu honetan publizitatea aztertzen da. Publizitateak bete behar dituen arauk zehazten ditu. Produktuaren alde ona aurkeztuz publikoaren arreta bereganatzea du helburu nagusia publizitateak  Irratia entzuten dugunean, telebista ikusten dugunean eta besterik gabe kaletik paseoan goazela, publizitatearekin egiten dugu topo. Leku guztietan ageri da, eta nabarmena da gure gizarte eta kultur unibertsoaren parte dela. Publizitatea betidanik egon izan da, baina egun duen esanahi modernoa iragan berri den XX. mendeko erdialdetik aurrera hartu zuen, kontsumo merkatu handiak garatzen hasi zirenean eta beraien artean, markaren salbuespenarekin, apenas desberdintzen diren milaka produktu azaldu zirenean. Fabrikatzaileentzat ezinbestekoa da milioika kontsumitzailerengana zuzentzea beren produktuak eskaintzeko. Publizitateak gure arreta eskuratzea du xede, eta horretarako beti bere alderik onenak aurkezten ditu, aukeratua izateko posibilitateak segurtatzeko. Publizitate mezua gainontzekoetatik nabarmentzeko ahalegintzen da, eta jendearengan eragina izateko aurrez oso ondo ikertuak dauden baliabideak erabiltzen dira. Informazioa eskaintzeaz gain, kontsumitzaileari bere aukeraketan laguntzeko helburu nagusia du publizitateak. Baina, ez da ahaztu behar publizitate agentziek lantzen dutela eta iragarritako produktuen enpresek ordaintzen dutela. Horrek ez du esan nahi publizitatea berez txarra denik. Aukera ezberdinak errespeta ditzan erabat arautua dago. Kontsumitzaile bezala jakin behar duguna honako hau da:  Gure interes ekonomikoak babesteko eskubidea aitortzen zaigu.  Informazio zuzen baterako eskubidea.  Iragarleak mezuak daraman informa zioa frogatzeko beharra du. Publizitateak urrezko arau batzuk bete behar ditu: Erakutsi nahi duena egiaztaturik egon behar da. Kontsumitzaileari fidagarritasuna eskaini behar dio.  Informazio erabilgarriak eskaini behar ditu: errendimendua, osaera, salneurria... Erabilgarritasuna kontsumitzaileari.  Ez ditu azaldu behar kaltegarriak diren jarrerak: osasuna, ingurumenaren narriadura... Kontsumitzailearentzat segurtasuna.  Modu argian azaldu behar da eta argi identifikatu behar da. Baina babes eremu bat ezartzen duen arautegiaz gain, kontsumitzaileok gure beharrak ikertu behar ditugu eta hausnartu gabeko erabaki arinak saihestu behar ditugu. Produktu edo zerbitzu baten ezaugarriek gure arazoari konponbidea ematen dioten frogatu behar dugu. Ez fidatu soilik publizitateak dioenarekin.  Publizitateak esandakoa exijitu  Publizitatearen inguruan gaitasun kritikoari eutsi  Merkatuko beste produktu batzuekin alderatu.
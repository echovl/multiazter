Docutec Curriculuma, norberaren gaitasunaren ispilu Artikulu labur honetan lan eskaera baterako curriculumaren ezaugarriak aztertzen dituzte. Aholkuak ematen ditu, gainera. NEKANE GONZALEZ Aholkularitza zentroak dira gomendio emailerik onenak. Ikasketak amaitu eta lana bilatzeko unean, norberak mugitu behar du. Nora eta nola, ordea? Lehen urratsa Euskal Herri osoan barreiaturik dauden aholkularitza zentroetara edo gazteentzako informazio bulegoetara jotzea izan daiteke. Horietan, era guztietako informazioa eta laguntza jaso daiteke. Zenbait zentrok lan munduan sartu ahal izateko informazioa eta prestakuntza eskaintzen dute, baina denetan aurki daiteke curriculum vitae deritzenak egiteko aholku sistema: zein datu zehaztu behar diren, nola, orriaren egitura eta beste hamaika gomendio. Zentro hauetako askok, gainera, curriculuma nola bete behar den azaldu eta osatzen laguntzeaz gain, eurek jasotako curriculumak bidaltzen dizkiete eskaera egiten duten enpresei. Beraz, laguntza eta bitartekaritza lanak egiten dituzte zentro edo agentzia horiek, hau da, lan mundura hurbiltzeko lehen urratsetan bideratzen dute noraezean dabilen gaztea. Curriculumak norberaren datuen isla izan behar du, irakurri eta pertsonaren hezurdura atzeman ahal izateko modukoa. Horrela bada, egiazko datuak erabiltzeko gomendatzen dute lehen-lehenik, ez baitago gezurretan harrapatzea baino gauza okerragorik. Datu pertsonalak, prestakuntza, lan munduko eskarmentua eta gehitu nahi diren bestelako datuak dira curriculuma ontzeko erabili behar diren osagaiak: Betiere, indar gehiena eman nahi zaien datuak bereizi egin behar dira —ohikoena beltzean jartzea da—. Datak, ikastaroak eta ezaugarriak zehaztea komeni da, jasotzaileek inolako zalantzarik izan ez dezaten. Orriek itxura txukuna izan behar dute: ulerterrazak eta garbiak. Motzegiak badira, pertsonaren gaitasun eskasa irudika dezakete, baina luzeegiak izatea ere ez da komeni. Lortu nahi den lanposturako egokienak diren datuak azpimarratzeko aholkatzen dute batez ere zentroetan. Curriculuma osatezeko atalak Datu pertsonalak Izena eta abizenak Helbidea (kalea, zenbakia, herria, posta kodea eta herrialdea) jaiotze data NAN zenbakia TeLefonoa (sakelakoa ere bal, izanez gero) Gida baimena Prestakuntza Ikasketa ofizialak Eginiko maila goreneko ikasketak Espezialitatea fjzanez gero) Ikasketak non egin diren, eta amaitu direneko data Laguntzarako prestakuntza Ikastaroaren izena Egin deneko zentroa Ikastaroaren ordu kopurua Noiz egin den Mintegi eta hitzaldiak izan diren zehaztu Hizkuntzak Eginiko ikastaroak edo lortutako tituluak Jakintza maila Hizkuntza hori erabiltzen den lurraldean eginiko egonaldiak Informatika Eginiko ikastaroak edo lortutako tituluak Jakintza eta erabilera maila Bestelako datuak Argitaratutako zerbait izanez gero, Aldizkarietako harpidetzak Erreferentziaren bat Lortu nahi den lanposturako interesgarria den edozein datu Lan munduan eskarmentua Eginiko lana, postua eta maila Enpresaren izena (departamendua zehaztea ere komeni da) Lanaren hasiera eta amaiera data Betetako funtziorík garrantzitsuenak Kontraturik gabeko eskarmentua aipatzea ere zilegí da: Praktikak Boluntario moduan eginiko lanak Kolaborazioak
Docutec Maiatzaren 20an Bilboko Split 77 taldeak Eskoziako GO NORTH jaialdi erraldoian joko du Talde bilbotarrak duela hilabete batzuk kaleratu zuen estreinako lana 'Antenna' izenburupean eta Euskal Herrian barrena aritu ondoren, euren lana kanporatzen hasi dira: batetik Ingalaterrako MUSIC WEEK aldizkariko maiatzeko alearekin doan CD bilduman 'Malkoa' abestia sartu dute beste hainbat talderekin batera. Bestetik, Eskoziako Aberdeen hirian antolatzen den GO NORTH jaialdian joko dute. Berri honetaz gain Eskoziako Aberdeen hirian ospatzen den GO NORTH jaialdian jotzeko aukera ere izango du taldeak. Aurrerapauso handia da, batetik, Euskal Herritik kanpo irteteko aukera delako eta; bestetik, lehen euskal rock taldea delako horrelako jaialdi batean parte hartzen duena. Hiru egunez osaturiko jaialdia izango da, eta Split 77 taldeak maiatzaren 20ean joko du zuzenean. Go North jaialdia ez da soilik musika jaialdi bat, baizik eta Europa osoko musika industria biltzen duen gunea. Kongresu eran antolatua, urte erdian ospatzen den jaialdia bilgune bat da. Produktoreak, aldizkari espezializatuak, disko etxeetako jendea, etab. hurbiltzen dira bertara. Gainera, jaialdi honetan nazio mailan izen handia duten hainbat talde gazte arituko direla, hala nola Travis, Misfits, The Delgados, Shed Sheven, Paul Weller, Coldplay edota Starsailor beste batzuen artean. Split 77 taldeak berri pozgarri moduan hartu du bertan jotzea. 'Antenna' diskoa zuzenean Euskal Herrian aurkezten aritu ondoren, salto hau esperientzia moduan oso aberasgarri ikusten dute.
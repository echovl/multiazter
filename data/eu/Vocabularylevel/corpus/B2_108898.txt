Docutec Gasteizko IKAk Kultur astea antolatu du maiatzaren 13tik 30era bitartera Urtero antolatu dituzten Kultur Asteei jarraipena emanez, aurten ekitaldiak hiru astera ekarri dituzte, maiatzaren 13tik 30era bitartean, eta 'Agenda bete kultura' izeneko saio sorta eratu dute. Kultur ekitaldiok IKAn ikasturtean zehar egiten dituzten beste hainbat kultur ekintzen artean kokatu behar dira: IKAperia, Gaztain jana, Txistorra jana, kultur txangoak, txapelketak... Horiek guztiek ikasleen euskalduntze prozesuaren atal garrantzitsua osatzen dute, eta horien bitartez, hizkuntzaren erabilera kanpora zabaldu nahi dute. Euskara ikasten ari diren ikasle guztiak ez ezik, beraiekin batera une atsegina pasa nahi duen oro gonbidatu nahi dute. Ekitaldien inguruko berri gehiago jaso nahi izanez gero, telefono hauetara hots egin: Gasteiz euskaltegia: Ibon Txopitea Harremanetarako telefonoa: 945288922 Aratz euskaltegia: Pili Lasarte Harremanetarako telefonoa: 945154793 Jarraian egutegia duzue: AGENDA BETE KULTURA (2003) Maiatzaren 13a, asteartea KONTU-KONTARI KANTA-KANTARI DORO IPUIN KONTALARIA Buhamiak abesti herrikoiak eta ipuinak uztartuta, ia herrialde guztietatik zerbait jaso duen emanaldia da. Buhamek, Kittanok, Motzailek, Ijitok, Kaskarotek... garai batean gure hizkuntza eta kulturan izan zuten eragina gogoratu nahian, eta haien bizimoduari so eginez burutu den emanaldia da. Lekua eta ordua: Dendaraban, 10:00etan Landatxo gizarte-etxean, 16:00etan Sarrerak euskaltegian erosi behar dira: 2 euro Maiatzaren 15a, osteguna NESKAPOLITAN KASKETA KABARETA Guk egiten dugun kabareta kritiko, 'zitriko' eta zorrotza da. Horren bitartez, barnean daukaguna kanporatu nahi dugu; hori bai, era lotsagabe eta alai batean. Egungo bizimoduari kritika egiten diogu, baina ernegatuta ibili beharrean, nahiago dugu barre egin, ikuslearekin, noski. Horretarako horrenganako konplizidadea eta komunikazio zuzena bezalakorik ez dago. Lekua eta ordua: Aldabe gizarte-etxean, 20:00etan Sarrera: 3 euro Maiatzaren 21a, asteazkena TXAN MAGOA Aurkezpenik behar ez duen magoa da Txan, Euskal Herriko txoko eta plaza guztiak ilusio eta magiaz betetzen ditu . Lekua eta ordua: Dendaraban, 10:00etan Sarrerak euskaltegian erosi behar dira: 2 euro IRRIKITAN ETBren saio arrakastatsutik zuzenean etorriko zaizkigu aktorerik ezagunenetariko batzuk: Nagore Aranburu, Asier Hormaza eta Aitziber Garmendia. Hitza lagun, eguneroko gaien inguruko gogoeta eta bizipenak kontatuko dizkigute, eta barreari ezin izango diogu eutsi. Bakarrizketen artean Patxo Telleria eta Mikel Martinez bikote ospetsuak euskara ikaslearen sufrikarioaz eta beste gai batzuez jardungo du ironia eta umorezko esketxetan. Lekua eta ordua: Aldabe gizarte-etxean, 20:30ean Sarrera: 3 euro Maiatzaren 22a, osteguna FUCKING AMAL (filma) Lukas Moodysson Amal Suediako hiri lasaia da eta segur aski planetako lekurik aspergarriena. Agnesek laster beteko ditu hamasei urte. Duela urte eta erdi iritsi zen leku horretara guraso eta anaia txikiarekin, eta oraindik ez du lagun bakar bat egin. Eta gainera eskolan gurpildun aulkian ibiltzen den neskaren ondoan eseri behar du. Agnesek ezkutuki maite du Elin, eskolako neska ilehori bihurria. Hori bere ordenagailuak baino ez daki. Filmean sentikortasun eta errealismo adimentsua antzematen da, gidoian, zuzendari lanetan eta aktore gazteen lanean. Lekua eta orduak: Florida zineman, 8:30ean - 18:00etan - 20:30ean Sarrera:3 euro Maiatzaren 27a, asteartea KOMUNEAN, DENA NEURRIZ KIKE AMONARRIZ Aitor Furundarena soinu jotzaile eta kantaria lagun hartuta, komuna eta irakurketa gaia jorratuko du Kike Amunarrizek hitzaldi edo saio xelebre samarrean. Furundarenak hainbat kantu herrikoi emango ditu, Amunarrizek hitzaldian zehar esango dituenen ilustrazio gisa. Lekua eta ordua: Aldabe gizarte-etxean, 18:00etan Maiatzaren 29a, osteguna PRESTIGEREN AUZITIK IRAKEKO GERRARA LURRA PLATAFORMA Lurraren defentsaren alde lanean ari den herri ekimena da Lurra. Eskainiko diguten hitzaldian Prestigek Kantauri itsasoan eta gure kostaldean izan duen eragina eta Irakeko gerra izango dira aztergai. Lekua eta ordua: Landatxo gizarte-etxean, 10:00etan Zaldiaran euskaltegian, 16:00etan KUTSIDAZU BIDEA, IXABEL GORRINGO ANTZERKI TALDEA Juan Martin gazte donostiarra da. Udako oporrak aprobetxatuz, Alkizako barnetegian izena eman eta bertako baserri batean ostatu hartuko du euskara ikasten jarraitzeko asmoz. Barre eragitea bilatzen duen komedia honek badu bere apaltasunean mezu bat: ahalegin txiki bat eginez, hizkuntza bat ikasteak kultura berri bat ezagutzea dakar sari gisa. Gauekoak antolatua. Lekua eta ordua: Principal antzokian, 20:30etan Sarrerak euskaltegian aldez aurretik: 6 euro besaulkia eta palkoan/ lehen anfiteatroan 5 euro. Sarrerak erosteko azken eguna maiatzaren 20a izango da. Maiatzaren 30a, ostirala SORKUN, NEUBAT ETA Djen KONTZERTUA SORKUN aspaldiko izen ezaguna da Euskal Herrian, euskal musikan gogor eta gogoz jotzen duen izena hain zuzen ere. Zortzi urte daramatza 25 urteko oreretarrak agertokiaren gainean; bere burua lehendabizi Kashbad-ekin ezagutzera eman, ondoren Fermin Muguruzarekin bira mundiala egin eta azken agerraldiak bere bakarkako lana ekarri du. NEUBAT Gasteizen sortu zen duela 4 urte. Oraingoz, bi maketa argitaratu dituzte. Taldearen estiloa, gaur egun rock' n' roll eta metalaren nahasketa bat dela esan genezake. Kontzertua antolatzeko Hala Bedi irratiko Hiru kortxea irratsaioa egiten dutenen laguntza izango dugu, eta eurek egingo dituzte Dj lanak. Lekua eta ordua: Azkena aretoan, 21:00etan Sarrera: aldez aurretik 5 euro, leihatilan 6 euro
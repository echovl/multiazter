Docutec X. Euzkitze "Bertsotan falta izan zaidan lilurak berak eraman nau kantura" 1/2 Irratia, telebista, kirolak, albistegiak, lehiaketak, magazineak, bertsoak, abestiak... Bai, Xabier Euzkitze da bera eta esparru horiek guztiak eta beste batzuk jorratu ditu. RITXI LIZARTZA.- Euzkitze nondik zetorrek? XABIER EUZKITZE.- Euzkitze izenaz ari haiz? Euzkitze izena, ni Azpeiti-Azkoiti alde hartakoa izanik, ez duk harritzekoa goitizena edo ezizena edo horrelako zerbait izatea, han denek elkar horrela ezagutzen dugulako. Eta gure familiak ere badik. Gurearen jatorria Azkoitiko Euzkitze baserrian zegok: hango Ormolamendin dagoen baserri eder bat. Eta gure aitona zena jaitsi zuan nonbait handik eta berekin ekarri zian baserriaren izena. Lehendabiziko bertso-saioa Xabier Pérez izenarekin egin nian, eskolarteko txapelketan. Eta azkoitiar bat tokatu entzuleen artean eta hark esan zidaken: 'Hi Euzkitze, denek Euzkitze esaten diagu Azkoitian eta, zergatik ez duk Euzkitze erabiltzen? Eta halaxe hasi ninduan jada bigarren saiotik Euzkitze erabiltzen eta hala segitzen diat. R.L.- Ikasleek jakin nahi ditek euskara-mailan eredu den pertsona bati jarraitzeko eta hik bezain ondo euskaraz hitz egiteko ba al dagoen errezetarik?X.E.- Errezeta... Nik euskararekin daukadan harremana maitasun-harreman bete-betekoa duk. Ez zekiat berak zenbat maite nauen baina nik behintzat ikaragarri maite eta miresten diat eta txiki-txikitatik izan diat gainera ikasteko nahia eta tokian tokiko euskarari erreparatzeko grina, neurriz kanpokoa. Suertez bertsoek zerbait eskaini baldin badidate horixe izan duk: batetik bestera ibiltzeko aukera eta euskalkiak ezagutzeko aukera. Orduan, beti belarriak erne izan ditiat. Pentsatzen diat hori dela oinarrietako bat. Bestea, familia. Gure familian betitik euskara huts-hutsean bizi izan dituk. Nire gainerako ingurua euskal ingurua izan duk, eta amak gainera beti euskal kontzientzia handi-handia izan dik. Eta txiki-txikitatik landu izan diat amarekin euskara. Nik ikasteko grina hori beti izan diat, eta oraindik askoz gehiago ere ikasi nahi nikek. R.L.- Jaso bai Euzkitzek, baina gero ematerakoan euskara eredu bakarra, estandarra eta nahiko uniformea.X.E.- Bai, bai, hori duk gure apustuetako bat, ez gainera Sorginen Laratzean bakarrik, pilota-partiduetan ere bai. Nik oso garbi diat gure jardunak ez duela hiru probintzietako euskal hiztunengana mugatu behar. Eta nik goizuetar batentzat edo barkoxtar batentzat ere berdin-berdin egin behar dudala, baina ez duk erraza. Terminologia baturik ez zegok pilotan ere. Pixkanaka-pixkanaka saiatzen ari gaituk batekoak eta bestekoak sartzen: beti 'botea' esan beharrean Markina aldeko 'jagia' esaten, edo iparraldeko 'punpa' edo 'dejada' esan beharrean Baztan aldean erabiltzen duten 'ñakua' sartzen. Batez ere niretzat ezinbestekoa delako nire jarduna denek ulertzen dutela sentitzea. Hori sentitzen ez badut, niretzat sekulako frustrazioa da. R.L.- Hi kazetaria haiz ofizioz. X.E.- Kazetaria nauk ofizioz baina ez diat sekula kazetaritzarik egin. Jada hamazazpi urterako hasi ninduan kazetaritzan. Lehendabiziko harremana Loiolako Herri Irratian hamalau urte egin nituela. O.H.O.-ko azken urtea egiten ari ginela larunbat goizero saioska bat egiten genian, bi orduko saio bat, ikasleok egina, eta gero hamazazpirekin jada jakin nian norbait behar zutela kiroletarako Euskadi Irratian eta hara joan ninduan lotsagabe-lotsagabe. Eta halaxe hasi ninduan lehendabiziko pilota-emankizunak egiten. Eta Euskadi Irratian ari nintzela izan nian Telebistarako lehendabiziko deia gazteen programa bat aurkezteko. Eta halaxe segitu diat geroztik, ikasketei benetan heltzeko asti handirik gabe. Euskal Filologia hasi nian eta oso-oso gustura ibili ninduan, gainera, ibili nintzen tartean, baina ez zian oso tarte luzea izan. Denak egiteko zeuzkaat. R.L.- Hik hiru jardun nagusi egin dituk telebistan: kirolak, albistegiak eta gero entretenimenduzkoak, Sorginen laratza bezalako saioak. Gusturago non aurkitzen duk hire burua? X.E.- Nik orain arte gustatu izan zaizkidan lanetan aritzeko suertea izan diat. Lehendabizi kiroletan. Berez, hala ere, gazteen programa batean hasi ninduan. Han urtebete egin nian. Dena berria huan. Telebistaren mundua ez nian batere ezagutzen. Mundu hori kazetaritza izan arren, irudien munduak ez dik beste loturarik ordura arte hitzera mugatzen zen nire esperientziarekin, irratiko esperientziarekin. Eta orduan haur jaioberriak egiten duena, begiak ireki, belarriak tente-tente jarri eta ikusi, entzun eta ahalik eta gehien ikasi. Hasieran, gogoan diat, ez niola xarma handirik atzematen horri, telebistako jardunari, eta askoz ere naturalagoa eta berezkoagoa iruditzen zitzaidala ordura arte egin nuen irratiko lana. Baina, pixkanaka-pixkanaka ezagutzarekin batera xarma ere bilatu nioan eta laster hasi ninduan gustua hartzen. Gero, kiroletarako deia izan nuenean, gustura hartu nian. Gainera, lehendabiziko aldiz programa bat zuzentzeko aukera eman zidatelako kiroletan, Azken txanpa izeneko arratseko saioska bat, eta gero albistegiak. Albistegietan lan egitea ez duk erraza. Gainera, hemen beste inon baino begi zorrotzagoz epaitzen dutelako gure lana. Baina, hura bai dela eskola ona, batez ere, uste diat, telebista txiki batean lan eginda. Askotan azken orduko albisteekin eta erabateko inprobisazioan egin behar izaten genian lana eta askotan gertatu izan zaiguk azken albistean gaudela, artezlea 'segi, segi, segi, segi' esanez eta 'bai, segi bai, baina zerekin?'. Eta horrek estuasun handiak pasarazi zizkidak baina ikasi, inon baino gehiago. R.L.- Pentsatzen dut pilota gustukoagoa izango duzula, ezta? X.E.- Bai, nire txikitako ametsa pilotari izatea zuan. Azkoitian hainbeste ordu pasatuta... Azkoitian, plazan bertan, bi pilotaleku zaudek eta biak, orduan behintzat, gainezka egoten zirenak eta txanda hartu behar izaten genian jokatu ahal izateko. Eta nik txiki-txikitatik sekulako afizioa izan diat eta pilotari izan ez banaiz dohainik ez nuelako izan duk. Baina, pilota izan duk txiki-txikitatik gehien erakarri izan nauten gauzetako bat, agian gehien erakarri izan nauena. Eta gainera pilotarekiko zaletasunik ez zaidak batere hoztu, ezta epeldu ere. Beti bezain pilotazale segitzen diat. Pilota ez zekiat lan kontsideratu ote daitekeen ere: Eibarrera joan eta partidu handi bat ematea gozatu bat, gozatu handi bat duk niretzat, eta oso gustura egiten dudana, eta gainera ahaleginik eskatzen ez duena. R.L.- Esaidak pilotari bat.X.E.- Gaur egun, Eugi. Osoena iruditzen zaidak. R.L.- Eta beste bat?X.E.- Aurrelari gisa, gehien gustatzen zaidana eta ia denoi gehien gustatzen zaiguna ikuskizunik gehien ematen duelako, zalantzarik gabe, Titin. Ondoren, Unanue eta Eugi bera, seguru asko. Buruz buru, zalantzarik gabe, Eugi. Hurbil samarretik, beharbada, Beloki. Eta sekula, agian sekula pulituko ez dugun harribitxia, Goñi. R.L.- Eta pilotari-eredua edo ezagututakoen artean gustukoena? X.E.- Pilota-partiduetan daramatzadana jada hamazazpira edo joango duk. Eta horrek esan nahi dik Retegi bera ere sasoi betean ezagutu izan dudala. Eta horretan ez diat duda handirik. Pentsatzen diat sekula izan den pilotaririk hoberenetakoa dela Retegi eta nik ezagutu dudan hoberena, dudarik gabe. R.L.- Telebistarekin jarraituko diagu, Crónicas Marcianasen antzeko eredua du Sorginen laratzak. Hala balitz edo ez balitz hire eredu edo hire ispilu zerbaitetan ikusi al duk bertako aurkezlea: Sardá?X.E.- Sardá nire ustez aurkezle ona duk eta aurkezlea ez ezik kazetari eta zuzendari ona ere bai, eta gainera inprobisaziorako gaitasun handia duela iruditzen zaidak (hala ere ez dago sekula hala den jakiterik). Gainera, erakutsi dik oso kazetaritza ona egiteko gauza dela, nahiz eta orain fribolitatera askoz gehiago joan den. Pentsatzen diat hark ere audientzien esklabutza gainean izango duela, beste denok bezala, eta horrek bultzatuko duela gaur egun egiten duen telebista-eredua egitera. Baina Sardá ez diat nire ispilutzat sekula jo izan, batez ere, nahiz eta formatu bereko saioetan lan egin, euskaraz lan egin beharrak norberak bere mundua lantzera behartzen duelako: guk haien erdia luzitzeko hamar aldiz lan gehiago egin behar izaten dugulako. Haiek jendea erakartzeko sexua askotan erabiltzen ditek. Sexuaz hitz egin nahi baldin badute, edozein arlotan dela ere, Sardák esaten baldin badio bere produktoreari: 'biharko bi prostituta eta proxeneta bat nahi ditut eta gainera horietako bat Ertamerikako azentuarekin', nahi adina izango dizkik aukeran. Guk bat eskatzen baldin badiogu gure produktoreari esango ziguk: 'Orduan itzulpen simultaneo bat prestatu beharko da biharko'. R.L.- Baduzue zuek, hala ere, programan gehiegi nabarmendu gabe, zuen irudia gehiegi erre gabe, urte askotan saioak egin eta egin aritzeko halako abildade bat: Inguruan dituzuen pertsonekin saioa osatzea, eta gehiegi busti gabe gauzak eramaten jakitea eta aurrera ateratzea. X.E.- Neurri batean ezinbestekoa ere baduk. Nik izango ditiat etiketak, bazekiat baditudala, baina zenbait lanetarako mugatuko ez nauten etiketak behar ditiat. Esate baterako, Klaudio bere lanean uste diat oso ona dela eta eskatzen zaiona hori duk. Berak, gainera, berezko joera ikaragarria dik horrelako gauzak egiteko, protagonismoa gustatzen zaiok, jendearekin harremanak ez dik batere izutzen, eta egiten duen lan hori egiteko uste diat oso-oso pertsona aproposa dela. Baina, jakina, nik ez zeukaat hark egiten dituen lanetara makurtzerik, besteak beste, Klaudiorekin zozokerian eta umorean aritu eta handik bi minutura, beharbada, heriotz-zigorrera kondenatuta dagoen baten aita elkarrizketatu beharko dudalako eta horrek nire perfila hainbeste ez mugatzea eskatzen duelako. Klaudiok nekez egin zezakek horrelako zerbait, gaur egun behintzat, eta beharbada epe batean bere irudi hori aldatuko balu, beharbada bai. Baina, gaur egun jendeak Klaudio ikustean aurkezle-eredu eta telebista-mota jakin bat irudikatzen dik, eta lotura horiek estuegiak dituk gero kolpetik beste gai serioago batzuk jorratu ahal izateko. Eta nik denak egin behar izaten ditudanez, ezinbestekoa duk inguruan bestelako lan-klase batzuk egingo dizkidan jendea edukitzea eta neuk distantzia horiei pixka bat eustea. R.L.- Zer-nolako harremana duzue Klaudiok eta hik? X.E.- Klaudiok eta nik oso-oso harreman ona diagu eta gainera berehala ohartu gintuan oso kimika ona zegoela bion artean. Aurretik elkar ezagutzen genian baina ez genian aparteko traturik, ez huan oso estua gure harremana. Baina lehendabiziko entsaiotik ohartu gintuan: 'Funtzionatu egingo diagu elkarrekin!' Eta ni oso eroso sentitzen nauk berarekin eta bera ere bazekiat oso eroso sentitzen dela nirekin. Gainera, Tolosaren kasuan bezala, inondik inora ez duk mugatzen lanera gaur egun daukagun harremana. Lehengo larunbatean sekulakoa harrapatu genian. R.L.- Kantura zerk eraman hau? X.E.- Nik uste diat suerte handiko pertsona izan naizela orain arte profesionalki. Bertsotan ere bai. Nire beste pasio handietako bat bertsoak izan dituk: zeinek esan behar zidan niri hamahiru-hamalau urte neuzkala, eta bertsoekin txunditzen eta liluratzen hasi nintzen garai hartan, Lasarterekin kantatzera iritsi behar nuenik, Agirrerekin, Lazkao Txikirekin, Joxe Lizasorekin... Eta horiekin denekin kantatu diat, eta azkenean bat gehiago izatera iritsi nauk bertsoen goi-mailako mutur estu horretan. Hori niretzako sekulako lorpena izan duk. Baina, miresmen hori eta txunditze-maila hori pixkanaka-pixkanaka epeldu egin duk eta gainera ohartzen ninduan epeltzen ari zela eta ez nenbilela garai batean bezain gustura. Eta halako batean, aurrez prestatu gabe, Soraluzen kantuan ari nintzela ohartu ninduan: 'Ni zertan ari naiz? Gogoz kontra etorri nauk, etxetik abiatzea asko kosta zaidak, bertsotan ere ez diat gozatzen, zertan ari naiz? Gaur bertan egin behar diat azkeneko agurra'. Eta halaxe egin nian azkeneko agurra. Egañak, bukatu eta berehala esan zidaan: 'Bah, hau tenporala duk'. Eta esan nioan: 'Bai, tenporala: ekaitza', esan nioan. Ez zekiat sekula itzuliko naizen. Kantura zerk eraman nauen? Bertsotan falta izan zaidan lilurak berak. Halako batean, Elgoibarko Izarra elkartetik proposamen bat egin zidaten. Bertso musikatuekin jaialdi bat osatu genian eta orduan deskubritu nian: 'Hau duk gozatua. Bai ondo pasatu dudala instrumentazioaren laguntzaz oholtza gainean kantari'. Horrela hasi ninduan. Pentsatzen diat beste diskoren bat ere helduko dela denborarekin. Ez diat batere presarik, baina hainbesteko gozatua izan duk diskoa lehendabizi imajinatzen, gero pixkanaka-pixkanaka osatzen, lankideak bilatzen eta gero estudioan bertan kantuan... Oso-oso esperientzia polita eta aberasgarria. Orain, gainera, zuzeneko emanaldiekin ere asko gozatzen ari nauk. Ez diat batere damurik. R.L.- Orduan hemendik aurrera, argazki-oinetan Xabier Euzkitze: kazetari eta kantari jarriko diagu.X.E.- Kantari... kantagintza gozamen soila diat. Nere izenaren ondoan zerbait jartzekotan kazetari jarri, ofizioz behintzat hala naizelako. Eta bertsolaria jarri ote daitekeen? Ni gaur egun plazetako bertsolaria ez banaiz ere, bertsolari izpiriturik ez diat galdu eta ez diat uste sekula galduko dudanik. Oraindik ere askotan esnatzen nauk goizetan ametsetan osatutako bertsoen errima-zurrunbiloak eta bueltaka darabiltzadala, eta ez diat uste izpiritu hori sekula galduko dudanik. Transcription:[+] Transcription:[-] Zergatik? Bertsotan ere, nire beste pasio handietako bat izan duk, zeinek esan behar zidan niri hamahiru-hamalau urte neuzkala eta bertsoekin txunditzen eta liluratzen hasi nintzen garai hartan Lasarterekin kantatzera iritsi behar nuenik, Agirrerekin, Lazkao Txikirekin, Joxe Lizasorekin... Eta horiekin denekin kantatu diat, saio asko egin ditiat gainera haiekin, eta azkenean bat gehiago izatera iritsi nauk bertsoen goi-mailako mutur estu horretan, eta hori niretzako sekulako lorpena izan duk, ezta? Baina miresmen hori eta txunditze-maila hori piskanaka-piskanaka epeldu egin duk eta gainera ohartzen ninduan ni epeltzen ari zela eta ez nenbilela garai batean bezain gustura. Eta halako batean, aurrez prestatu gabe, Soraluzen kantuan ari nintzela ohartu ninduan: 'Ni zertan ari naiz? Gogoz kontra etorri nauk, etxetik abiatzea asko kosta zaidak, bertsotan ere ez diat gozatzen, zertan ari naiz? Gaur bertan egin behar diat azkeneko agurra'. Eta hain garbi ikusi nian, abisua pasatu nioan telebistakoari: 'Hi, badaezpada gaur nire azkenengo agurra graba ezazue'. Eta halaxe egin nian azkenengo agurra: 'Bertsoak denetik du, gazi eta gozo,/niretzako askotan ez niretzako gazitik gehiegi akaso/kasik atzo goizean esan nizun kaixo/agurrera iritsi naiz pausorik pauso/adio, bertsozale, maite zaitut oso'. Eta hantxe egin nian azkenengo agurra eta gainera kontutan izanik ez zela sei hilabeteko epe bat. Ega¿ak, agurra bukatu eta berehala esan zidaken: 'Bah, hau tenporala duk'. Eta esan nioan: 'Bai, tenporala, ekaitza', esan nioan. Eta orduan egin nian etena eta bi urte t'erdiko etena oraingoz, eta ez zekiat sekula itzuliko naizen. Zergatik? Bertsotan ere, nire beste pasio handietako bat izan duk, zeinek esan behar zidan niri hamahiru-hamalau urte neuzkala eta bertsoekin txunditzen eta liluratzen hasi nintzen garai hartan Lasarterekin kantatzera iritsi behar nuenik, Agirrerekin, Lazkao Txikirekin, Joxe Lizasorekin... Eta horiekin denekin kantatu diat, saio asko egin ditiat gainera haiekin, eta azkenean bat gehiago izatera iritsi nauk bertsoen goi-mailako mutur estu horretan, eta hori niretzako sekulako lorpena izan duk, ezta? Baina miresmen hori eta txunditze-maila hori piskanaka-piskanaka epeldu egin duk eta gainera ohartzen ninduan ni epeltzen ari zela eta ez nenbilela garai batean bezain gustura. Eta halako batean, aurrez prestatu gabe, Soraluzen kantuan ari nintzela ohartu ninduan: "Ni zertan ari naiz? Gogoz kontra etorri nauk, etxetik abiatzea asko kosta zaidak, bertsotan ere ez diat gozatzen, zertan ari naiz? Gaur bertan egin behar diat azkeneko agurra". Eta hain garbi ikusi nian, abisua pasatu nioan telebistakoari: "Hi, badaezpada gaur nire azkenengo agurra graba ezazue". Eta halaxe egin nian azkenengo agurra: "Bertsoak denetik du, gazi eta gozo,/niretzako askotan ez niretzako gazitik gehiegi akaso/kasik atzo goizean esan nizun kaixo/agurrera iritsi naiz pausorik pauso/adio, bertsozale, maite zaitut oso". Eta hantxe egin nian azkenengo agurra eta gainera kontutan izanik ez zela sei hilabeteko epe bat. Ega¿ak, agurra bukatu eta berehala esan zidaken: "Bah, hau tenporala duk". Eta esan nioan: "Bai, tenporala, ekaitza", esan nioan. Eta orduan egin nian etena eta bi urte t'erdiko etena oraingoz, eta ez zekiat sekula itzuliko naizen.
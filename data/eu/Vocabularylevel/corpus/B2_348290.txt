Docutec ___*___ apur bat eta kitto Haria eta jostorratza zaharkitu egin dira, jada ez dira zauriak ixteko erabiltzen. Orain, ___*___aren antzekoa den likido batek bete du horien lekua, eta ez emaitza txarrekin, gainera. Xabierrek zortea izan zuen joan zen astean. Kalean jolasean ari zela erori, eta kopetan egindako zauria ikusita, bere gurasoek Pediatriako Larrialdietara eraman zuten. Eta gurasoen harridurarako, zauria ixteko, puntuak eman beharrean, pediatrak tubo txiki bat atera zuen, "___*___ moduko" likido batekin, eta zauriaren bi ertzetan __*___ zabaldu, bi aldeak elkartu eta putz egin zuen, zauriaren bi ertzak lehor zitezen. Hautsitako tresna bat konponduko balu bezalaxe. Eta gurasoak aho zabalik geratu ziren medikuak esan zienean __*__ hori Loctite ezagunaren oso antzekoa dela. Kontatu duguna ez da zientzia-fikzioa, ezta gutxiagorik ere. Gurutzetako Ospitalean, adibidez, Pediatriako Larrialdietan urte osoan tratatzen diren 1.500 zaurietatik hirutik batean-edo ___*___ hori erabiltzen da. "Eta oso emaitza onekin gainera", dio Javier Benito zerbitzuburuak. Dena den, metodo berria ez da leku guztietan erabiltzen, betidanik erabiltzera ohituta gauden tratamenduak aldatzea kosta egiten baita. Baina metodo berriak abantaila ugari ditu: emaitza plastikoak —gera daitezkeen markak, alegia— jostura kirurgikoarekin gera daitezkeenak bezalakoxeak dira, baina alderik nabarmenena da umeari puntuak jartzerakoan (josterakoan) eragiten zaion beldurra, mina eta ezinegona saihestea. Metodoa, bestalde, oso prezio onean dago: aplikazio bakoitzak 20 euro inguru balio ditu. Gainera, ez da bigarren bisitarik behar, puntuak kentzeko, zauriaren gainean sortzen den mintza bere kasa erortzen baita. Eta zauri askotarako balio du gainera: zauri garbiak, ez oso sakonak eta giltzaduretatik kanpo daudenak izaten dira normalean metodo berri honekin konpontzen direnak. Kola apur bat eta kito, Jabier Agirre. Argia, 1.841. alea, 2003-01-26
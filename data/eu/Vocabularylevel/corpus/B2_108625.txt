Docutec Santiago Ramón y Cajal Aurten 150 urte bete dira Ramón y Cajal jaio zela. 1906an Nobel Saria jaso zuen. Nobel Saria jaso duen nafar bakarra da, Aragoiko Pitillas Nafarroa baita. Hantxe jaio zen Santiago Ramón y Cajal, 1852an. Zaragozan egin zen mediku. 1870an hasi eta 1873an bukatu. Madrilen lortu zuen doktoretza. 1871 gorpuzkiak disekzionatzeko mediku-laguntzaile izendatu zuten. Baina Kubako gerrara joan zen, mediku, eta gaixotu egin zen paludismoz eta disenteriaz. 1875an Zaragozan da berriro, anatomian jakitun. Baina ikerketarako saguak garestiak zirelako, histologian espezialduko da. Histologiak izaki bizidunen ehunak ikertzen ditu: nola osatuta dauden, eta nola garatzen diren; anatomiaren atal bat da histologia. 1877an lehen mikroskopioa erosiko du. Hurrengo urtean Zaragozako Anatomia Museoko zuzendaritza lortuko du. Urte horretan ezkonduko da, eta hurrengoan bere lehen lana argitaratuko du. 1885-86 garaitsu horretan Valentzia kolera gaitzak jo zuen, eta Cajalek han lortua baitzuen katedra, gaixotasun hori ikertzen ibili zen. 'Manual de Histologia' liburua prestatzen hasiko da. 1887an Bartzelonara joango da histologian katedratiko gisara. Ordurako bost seme-alaba bazituen. Zazpi izan zituen guztira. Neuronak, nerbio-sistema... Neuronek euren artean dituzten harremanak aztertzen hasiko da Bartzelonan, ordura arte zeuden ikerketa-bideak hobetuz. Espresuki neuronak eta nerbioak nola aldatzen diren antzemateko moduak aurkitu zituen, Camilo Colgirenak hobeagotuz. Ikerketa horri esker, nerbio-ehuneko neuronak nolakoak ziren aurkitu zuen. Sakon ikertu zuen nerbio-sistema ere. 1906an Nobel Sari bera eman zioten Camilo Colgiri ere. Ordurako hainbat unibertsitatek Doctor Honoris Causa izendatua zuten Cajal, esaterako, Cambridge-ko Unibertsitateak. 1914an liburu bat argitaratu zuen, nerbio-sistema nola hondatzen eta biziberritzen den azaltzen zuen. Ez zen nerbio-sistemari buruz argitaratzen zuen lehen liburua. Beste bat ere argitaratu zuen, ikerketa biologikoak eta laborategietako lanari buruz. Liburuak bakarrik ez, aldizkari espezialduak ere sortu zituen Cajalek, eta ikerlari-talde bat. 1920an Alfonso XIII.ak 'Instituto Cajal de Investigaciones Biólogicas' sortzeko baimena emango du. Han aritu zen beharrean, unibertsitateko irakaskuntza utzita, hil arte. Garai horretakoa du 'Neuronismo o Reticulismo' liburua, 1930an. Literaturan ere jardun zuen, 'Recuerdos de mi vida' lan autobiografikoa idatzi zuen, eta hil zen urtean, 1934an, beste liburu bat kaleratu zioten, 80 urteko pertsona batek bizimodua nola ikusten duen kontatzen duena.
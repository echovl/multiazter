Docutec Zorriak. Zorriak edo Bartzak dituztenentzako tratamendua Familiako gainerakoei ere miaketa egin behar zaie, baina tratamendua zorriak edo bartzak dituztenek bakarrik egin behar dute. Tratamendua egin aurretik ez da ilea garbitu behar. Lozioa emateko orduan, ilea ondo busti eta ondo igurtzi. Lozioa urarekin kendu gabe, 6-8 ordutan bainu-txanoa jarrita eduki behar da. Ondoren, hau da, 6-8 ordu horiek pasatu eta gero, ilea xanpu arruntarekin edo zorrien aurkakoarekin garbitu. Bi aldiz eman behar da xanpua; lehen aldian 5 minutu eduki behar da kendu gabe. Ilea UR-OZPINAREKIN garbitu (bi parte ur eta parte bat ozpin), eta bere gisa lehortzen utzi. Ez da lehorgailurik erabili behar. Bartzak eskuekin kendu, eta orrazi xehearekin orraztu. Handik 7 egunera, BERRIRO tratamendu bera egin. Orraziak garbitzeko orduan, zorriak hiltzeko lozioan murgilduta eduki behar dira 5-10 minutu. Azpiko arropa, esku-oihalak, oheko arropa... ur berotan (50 ºC) garbitu behar dira. Ondoren, lurrunetan lisatzea gomendatzen da. Berotu behar ez diren artikuluak, plastikozko poltsa batean itxi, eta 10 egunean eduki behar dira desinfektatzeko. ZORRIRIK EZ IZATEKO Ilea xanpu arruntarekin garbitu behar da, astean 2-3 aldiz. Ilea egunero eskuilarekin orraztu, eta, ondoren, eskuila ondo garbitu. Norberak bakarrik erabili behar du bere orrazia edo eskuila. Era berean, txanoak, buruko zapiak, buruko zintak... ez dira partekatu behar. Astean behin edo bitan, buruko miaketa egin behar zaio haurrari, belarrien atzean eta garondoan batez ere. Ilea motz eta orraztuta eramanez gero, zailagoa izaten da kutsatzea. ZORRI EDO BARTZIK IKUSI EZEAN, EZ DA ZORRIEN AURKAKO LOZIO EDO XANPURIK ERABILI BEHAR.
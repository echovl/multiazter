Docutec Euskararen mundua serioegia da Sorginen Laratza telebista saioko pertsonaiei esker egin zen ezagun, eta Gorringo taldearen Kutsidazu bidea, Ixabel antzezlanarekin erabateko arrakasta lortu zuen. Wazemank saio berriaren lehen atalek ere txalo-zaparrada jaso zuten.    ANA UNANUE/  Ikasle kaskarra izan omen zen, baina ikasketei zor die antzerki zaletasuna. Anjel Alkain (Andoain, 1966) Hernaniko Institutuan "erori zen", batxilergo garaian. Ttanttaka antzerki taldekoak ere Hernanin bizi ziren sasoi hartan, eta ikastaroak ematen zituzten institutuan. Irakasle "onak eta profesionalak" izan zituelako zaletu zen Alkain. Ez zen bakarra izan. Alkainek ikaskide zituen Niko Lizeaga eta Jose Mari Berasategirekin batera eman zuen izena Donostiako Antzerki Eskolan. Ondoren kale antzerkian zaildu zen, Hankagorri taldearekin umeentzako ikuskizunak egiten. Sorginen Laratza telebista saioko pertsonaiei esker egin zen ezagun, eta Gorringo taldearen Kutsidazu bidea, Ixabel antzezlanarekin erabateko arrakasta lortu zuen. Wazemank saio berriaren lehen atalek ere txalo-zaparrada jaso zuten, eta urritik aurrera ETB-1en izango da atzera.  Nolakoa zara? Inoiz ez naiz izan oso gogoetatsua. Saiatzen naiz tipo umoretsua izaten, gauzen alde positiboa bilatzen. Gainerakoan oso pertsona normala naiz: mendia gustatzen zait, bizikletan ibiltzea, baratza koskorra daukat,... Askotan, aktoreen elkarrizketak irakurtzen dituzu, eta oso jende arraro edo berezia dirudite. Alde horretatik ni ez naiz aktore tipikoa. Oso lasaia naiz. Aktore urduri asko ezagutzen ditut eta, egia esan, ez dakit zer egiten duten ofizio honetan, ikaragarri sufritzen dute eta. Nik hain estu pasatuko banu, aspaldi egongo nintzateke lanean tailer batean. Ondo pasatu beharra daukat, bestela aspertu egiten naiz segituan. Zinemagintzan, esate baterako, asko aspertzen naiz. Zain eta zain egon behar duzu esaldi bat botatzeko. Horretarako ez dut balio. Grabazioak oso astunak egiten zaizkit.  Zer ikasi zenuen kalean antzerkia eginez?Inoiz ez naiz izan oso gogoetatsua. Saiatzen naiz tipo umoretsua izaten, gauzen alde positiboa bilatzen. Gainerakoan oso pertsona normala naiz: mendia gustatzen zait, bizikletan ibiltzea, baratza koskorra daukat,... Askotan, aktoreen elkarrizketak irakurtzen dituzu, eta oso jende arraro edo berezia dirudite. Alde horretatik ni ez naiz aktore tipikoa. Oso lasaia naiz. Aktore urduri asko ezagutzen ditut eta, egia esan, ez dakit zer egiten duten ofizio honetan, ikaragarri sufritzen dute eta. Nik hain estu pasatuko banu, aspaldi egongo nintzateke lanean tailer batean. Ondo pasatu beharra daukat, bestela aspertu egiten naiz segituan. Zinemagintzan, esate baterako, asko aspertzen naiz. Zain eta zain egon behar duzu esaldi bat botatzeko. Horretarako ez dut balio. Grabazioak oso astunak egiten zaizkit.  Zer ikasi zenuen kalean antzerkia eginez? Bat-batekotasuna. Ez da gauza bera publikoa zure eremura etortzea, sarrera ordainduta, edo zu joatea beraienera. Herriko festetan sartzea, adibidez. Horrek ematen dizu oso oinarri ona aktore izateko. Ni bost-sei urtez ibili nintzen umeekin, eta zaildu egin nintzen. Zestoan, Errezilen,... baserri giroko herri txikietan euskara aberatsa dute, eta gainera xelebre asko egoten da. Horregatik, zaila da ondo ez pasatzea. Zuk, gainera, asko edaten duzu iturri horretatik. Bai, bai. Ni ez naiz aktore ona. Izatekotan, aktore intuitiboa naiz. Hitzekin jolasten dut. Telebistan pertsonaiak egiten ditudanean ere jolasten dut lau esamolderekin. Hizkuntza interpretatzen dut, eta asko harrapatzen dut handik eta hemendik: keinuak, ibilerak,... Zu beharbada geldituko zara nire begien kolorearekin. Ni, berriz, geldituko naiz eskuen mugimenduarekin edo ibiltzeko erarekin. Merezi dugun telebista al daukagu euskaldunok? Nik uste dut hobea merezi dugula, baina barruan egonda gauzak desberdin ikusten dira. Konturatzen zara oso erraza dela telebistari egurra ematea. Eta irratia? Zer irrati daukagu? Hori ez da esaten, baina nire ustez irrati publiko kaskarra daukagu. Euskadi Irratia ez dago aditzerik, umorerik gabeko irratia da, eta umorerik gabe ezin da telebista edo irrati edo egunkari bat egin. Euskararen munduaren arazoa da serioegia dela. Horrela ez goaz inora. Euskara ez dugu erakargarria egiten. Niri ilusio handia egin zidan behin Iruñean adineko pertsona erdaldun bat hurbildu eta esan zidala: Zu Euskal Telebistakoa zara, ezta? Nik ez dizuet tutik ere ulertzen, eta izugarrizko pena ematen dit, primeran pasatzen duzuela ematen baitu. Bada, horixe behar dugu: ikus dezatela geuk ere barre egiten dugula, eta ez bakarrik afarietan edo mozkortuta gaudenean. ETBn pozik daude Wazemank saioak izan duen harrerarekin, ezta?Bai. Esan digute aspaldiko audientziarik onena lortu duela. [uztaileko lau saioek % 7,1eko sharea lortu zuten, hau da, 55.000 ikusle inguru; uztailean ETB-1en batez besteko audientzia % 5,1ekoa izan zen]. Aurpegi eta ideia berriak probatzeko apustua izan da Wazemank. Saio freskoa egitea eta jendeak ongi pasatzea zen nire helburua. Elkarrizketa guztietan galdetzen didate euskal umorea ba ote dagoen, zer den eta abar. Umorea unibertsala da, hori lehendabizi, eta gero pertsonek egiten dute, eta gutxienekoa da pertsona horiek euskaldunak edo murtziarrak diren.  Harrapatu nauzu: euskal umoreaz galdetu behar nizun. Batzuetan esketx bat ikusi eta esaten dugu: oso Pajares da, edo espainiarkeria hutsa da, zatarra edo gustu txarrekoa dela adierazteko. Bai, baina gure artean ere umore desberdinak daude, eta guztiak ez dira finak. 'Kaka-ipurdia-pixa' erako umoreak funtzionatzen du toki guztietan, eta hemen ere bai, ez gara hain bereziak. Horregatik, Wazemanken era guztietako esketxak sartu ditugu: batzuk betikoak eta beste batzuk berritzaileagoak, hemen badirelako gauzak inoiz kontatu ez direnak. Lehen saioan, adibidez, tipo bat sartzen zen bulego batean eta zailtasunak zituen erdaraz zekien langile bat lortzeko, guztiak euskaldun petoak zirelako. Euskaldunok hamaika aldiz bizi izan ditugun egoerak, baina buelta emanda. Eta konturatu nintzen esketxa grabatzen ari ziren kamerek harrituta begiratzen zigutela, pentsatuko balute bezala "etxe honetan hau ez da inoiz kontatu".  Bai, baina gure artean ere umore desberdinak daude, eta guztiak ez dira finak. 'Kaka-ipurdia-pixa' erako umoreak funtzionatzen du toki guztietan, eta hemen ere bai, ez gara hain bereziak. Horregatik, Wazemanken era guztietako esketxak sartu ditugu: batzuk betikoak eta beste batzuk berritzaileagoak, hemen badirelako gauzak inoiz kontatu ez direnak. Lehen saioan, adibidez, tipo bat sartzen zen bulego batean eta zailtasunak zituen erdaraz zekien langile bat lortzeko, guztiak euskaldun petoak zirelako. Euskaldunok hamaika aldiz bizi izan ditugun egoerak, baina buelta emanda. Eta konturatu nintzen esketxa grabatzen ari ziren kamerek harrituta begiratzen zigutela, pentsatuko balute bezala "etxe honetan hau ez da inoiz kontatu".  Umoreak euskalkia eskatzen du nahitaez? Ez da nahitaezkoa, baina Kike Amonarrizek-eta aztertu zuten gaia, eta ondorio bera atera zuten: euskaraz umorea egiteko euskalkietara eta baserri girora jotzen da gehienetan. Batzuei topikoa irudituko zaie beti baserri kontuekin ibiltzea, baina hiriko euskara sortzen ez dugun bitartean, jai daukagu. Gure erreferentziak baserri girokoak dira, eta hor jendeak euskalkian egiten du. Batzuetan herri txikietako ikusleak haserretu egiten zaizkigu: gu ez gaituk hain basapiztiak! esaten digute. Ez, eta euskaldun berriak ez dituk hain tontoak. Baina bi mundu horiek joko handia ematen dute, grazia egiten dute, denok dugulako baserriko lehengusuren bat edo euskara ikasten ari den ezagunen bat.  Kritikarik jaso duzue batez ere gipuzkeraz egiteagatik? Ez. Gainera, ez da nahita egiten dugun zerbait. Tolosa aldekoak gara eta umorea natural egiteko hemen inguruko euskara ateratzen zaigu. Guretzat garrantzitsuena komunikatzea da: gauzak esan, eta ahal bada, bizi esan, ez irakurrita. Ahozko euskara nahi genuen, herriko hizkera, eta gurea hau da. Badakit ikusle askori kosta egiten zaiola ulertzea, baina gure apustua hori da. Ikusleek erne egon beharko dute ulertzeko, eta beharbada horregatik ez dute saioa kenduko.  
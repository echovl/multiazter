Docutec Nire bizitzaren zenbakiak Hamabost urtetik aurrera zer-nolako bizitza izan duen azaltzen digu, zenbakiak emanez Pako Aristi  HAMABOST URTETIK AURRERA NIRE BIZITZA ZER IZAN DEN kaIkulatzen ibili naiz. Hona ondorioak:96ren bat manifestaziotara joan naiz; 80 baimenduak ziren era beste hamaseiak ilegalak; zazpitan pankarta eraman dut neure eskuetan. 65 asanblada irentsi ditut, era guztietako 196 bileratan izan naiz, 12 itxialditan hartu dut parte eta bi baraualditan. 56 prentsaurrekotan agertu naiz, eta 67 aldiz eman dut baimena nire izena era guztietako idazkietan agertzeko. 68 artikulu; panfleto eta era guztietako testuak idatzi ditut debalde; halamoduz ordainduta 654 artikulu idatzi ditut; ondo ordainduta 7; oso ondo ordainduta 2. Tribuaren hitz galduak ikuskizuna hiru aldiz eman genuen debalde, eta Abiadura handiko urte baten kronika beste hirutan. 4 lagun on sartu dizkidate espetxera, ezagunak nituenak beste 15, eta egunkarietatik ezagutzen nituenak 73. Neu ez naute inoiz atxilotu. Lau espetxe ezberdin ezagutu ditut lagunak bisitatzera joanda. 13urte pasatu dira ElDiario Vasco-n azken eIkarrizketa egin zidatenetik, 1990ean izan zen. Geroztik 17 liburu berri atera ditut, Rikardo Arregi saria bi aldiz irabazi dut, Espainiako Kritika Sari Nazionala eman didate, baina ez dut gustu hori izan. El País-en idatzi dudan lehenengo eta azken artikulua 1985ean izan zen, duela 18 urte beraz. 18 urte daramatzat liburuak argitaratzen, 28 guztira, baina 18 urte hauetan ETB2an ez naiz behin ere azaldu nire liburu bati buruz hitz egiten. Ezta behin ere 18 urtean.1.750 meza entzun ditut, ateoa izan arren. 166 bikote ikusi ditut ezkontzen eztei martxa jotzen nuen bitartean; 166 bikote zoriontsu ez dira gauza izan niri ezkontzeko gogoa kutsatzeko. Dirua eman dut Kilometroentzako, Herri Urratsentzako, Araba Euskarazentzako, AEKrentzako, Egin-entzako, Gara-rentzako, Egunkaria-rentzako, BERRIArentzako, Zuberoarentzako, Gestorentzako eta beste kausa askorentzako. ATERA DITUDAN 28 LlBURUETATIK GUZTIETATIK, jaso ditudan likidazioen arabera, 96.745 ale saldu dira. Mikel Markezekin 97 emanaldi eskaini ditut, eta 5.432 pertsonek entzun dituzte nire poemak, 46 hitzaldi eman ditut, 214 ikastola bisitatu ditut, 5.785 liburu sinatu ditut eta 134 aldiz hitz egin dut publikoaren aurrean, arrazoi bar edo bestea zela medio. Neuk 274 eIkarrizketa egin ditut, eta neuri 93 elkarrizketa egin dizkidate. Lau idazmakina apurtu ditut. Lau auto izan ditut, eta lauren artean ez zituzten 800.000 pezeta ere balio. 5 kilo eta 600 gramo haxix erre ditut, asmatikoa izanda, eta sei hezur hautsi ditut. Eta oraindik ez naiz 40 urtera ere iritsi.
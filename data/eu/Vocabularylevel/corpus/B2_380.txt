Docutec 310 euro itzuli dizkiete bi gizoni   Fuengirolako galdutako objektuen bulegoak 310 euro itzuliko dizkie orain bi urte diru hori aurkitu zuten bi gizoni. Bi jubilatuk dirua aurkitu eta Fuengirolako galdutako objektuen bulegora eraman zuten. Bi urte igaro eta inork eskatu ez duenez, beraiei itzuli diete dirua. Fuengirolako galdutako objektuen bulegoak 310 euro itzuliko dizkie orain bi urte diru hori aurkitu zuten bi gizoni. Erreklamazioa jartzeko epea igaro denez eta inork eskatu ez duenez, Fuengirolako Udaltzaingoak Juan Luis Ferrer ONCEko saltzaile jubilatuari itzuliko dio dirua, berak utzi baitzuendirua orain bi urte bulego horretan. 76 urteko gizonak azaldu duenez, paseatzen ari zela, banku batean eseri zen, beste gizon baten alboan. Diru-zorro bat aurkitu zuten bertan, eta beste lagun horrek dirua erdibana egitea proposatu zion arren, berak ezetz erabaki, eta biak Poliziarengana joan ziren diru-zorroa uztera. Ferrerrek esan duenez, diru horrek ez zion berari "ezer konponduko", baina, agian, "galdu zuenak beharra izango zuen" eta horregatik jokatu zuen horrela.
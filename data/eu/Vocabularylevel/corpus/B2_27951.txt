Docutec Giroa aldatzen ez bada, planak aldatu Psikologoarekin elkarrizketa. Eguraldi txarra egiten ari da uda honetan, horrek zer eragin duen gure psikologian aipatzen du elkarrizketa honetan. Kexak eta haserreak alde batera utzi eta imajinazioa erabiliz daukagunari aurre egin. Horixe gomendatzen du Agurtzane Ormaza psikologo eta sexologoak. 센guraldi txarra denon ahotan dabil egunotan. Baina, benetan, eguraldiak zer eragin dauka gizakiongan? Eguraldiaren eragina bi aldetatik azter daiteke: itxaropenaren aldetik eta eguzkiak dakarren onurarenetik. Denok egoten gara uda noiz iritsiko zain planak egiteko, eguzkia hartzeko, jaietan ibiltzeko, ligatzeko; izan ere, urte osoan egin ez duguna udan egiteko itxaropena izaten dugu. Baina eguraldi txarrak gure itxaropenak eta planak zapuztu egiten ditu. Eta norberaren itxaropenak betetzen ez direnean, desiratzen genuena egiteko gai ez garela ikustean, horrek etsipena sortzen du. 센guraldiaz baino gehiago, beraz, bete gabeko itxaropenez hitz egin behar al da? Itxaropenak ez betetzea bizitzaren beste une batzuetan ere gertatzen da, eta etsipen gehien sortzen duen aldagaia da; umore txar gehien horrexek eragiten du. Gainera jende asko egon da sasoi honen zain: batzuek diru pila ordaindu dute Euskal Herriko ez dakit zein herritxora joateko, eta, eguraldi txarrarekin, denbora eta dirua galdu duzun sentipena gelditzen zaizu. 센ta eguraldiak berak, zer eragin du? Europako Iparraldeko herrietan depresioak tratatzeko fototerapia erabiltzen dute, hau da, eguzkiaren bidez egindako tratamendua. Eguzkiak eragin itzela du gure gorputzean zein animoan, eta hori zientifikoki ikertuta dago. Eguzkiak gorputzean ditugun serotonina eta beste bitamina batzuk suspertzen ditu, animo kimikoari lagunduz. Baina nire ustez, benetan eragiten diguna itxaropenak bete ezina da. 섹ikoteengan eraginik ba al du honek? Izan ere, itxaropenak bete ezinaren etsipenak tentsioa sor dezake, are gehiago eta seme-alabak dituztenei. Urtean zehar errutinan murgilduta egoten gara, betebeharrez gainezka, eta beti pentsatzen dugu uda iristean bestelako bueltatxo bat emango diogula geure bikoteari eta bestelako gauza batzuk egiteko gai izango garela. Eguraldia txarra bada, ordea, ez dira norberaren planak beteko. Eta gainera, egun osoan egon beharko dugu elkarrekin, agian, etxean. Bat-batean, zure giroa ez da aldatuko batere, are okerrago, konturatzen zarelako denbora guztian familiarekin egon behar duzula, bikote zein seme-alabekin. Gainera, mendira eta hondartzara joateko asmoa baldin bazenuen, bestelako plan batzuk egitea kosta egiten da. Are gehiago, udan neguan baino askoz ere erabaki gehiago hartu behar dira, planak egunetik egunera egiten baitira, eta egunero erabakiak hartzen eta gauzak antolatzen aritzeko energia asko behar da, eta horrek tirabirak eta desadostasunak ere sortzen ditu. Uda oso sasoi inportantea da bikotearentzat: erabakiak hartu behar dira, errutina apurtzen da, norberak eta bikotekideak zer gura duen ikusten da eta erabakitzen da zelan aurre egin norberaren eta bien gurei. 세urtengo uda ikusita, zer egin daiteke irailera umorea gaiztotuta ez iristeko? Jakinda uda horrelakoa izango dela, aurre egin behar diogu. Gura duguna egin ezin dela ikusten badugu, gure burua prestatzen joan beharko dugu eta ikusi zer egin daitekeen gelditzen zaigun uda hobetzeko, bestelako planak asmatu eta imajinazioa martxan ipini. Udari bitsa atera behar diogu, nola edo hala. Osterantzean, uda osoa kexaka pasako dugu, eta irailean ez gure lankideek, ez gure bikotekideak, ez gure seme-alabek, ez gaituzte jasango. Ezkorrean jarri gabe, inguruko guztiak berdetu gabe, animoa aldatu. Kalean, aske eta ordurik gabe ezin ibilia pena da, baina hauxe da daukaguna, beraz, imajinazioa astindu.
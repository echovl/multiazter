Docutec Gurasoak greban Gaur egun guraso onak izateko neurri bereziak hartu beharra dagoela adierazi du Floridako bikote batek. Etxebizitza utzi, lorategian instalatu eta "Gurasoak greban", "Lankidetza eta errespetua" dioten kartelak jarri dituzte Floridako Barnard senar-emazteek. Helburua da beren bi seme-alaba nerabeei egin behar duten lana eginaraztea. Cat eta Harlan Barnardek bi seme-alaba dituzte ¿17 urteko Benjamin eta 12 urteko Kit¿, eta, orain duten jarrera aldatzen ez duten bitartean, ez dutela janaririk prestatuko, ez dutela garbiketarik egingo eta ez dietela ezertan lagunduko erabaki dute. Etxeko lorategian bizi dira orain, eta komunera joateko bakarrik sartzen dira etxean. Bide eta metodo guztiak erabili omen dituzte gurasoek, baina alferrik izan da, seme-alabek oraingoz ez baitute jarrera aldatu. Horregatik, grebarekin jarraituko dutela adierazi dute gurasoek.
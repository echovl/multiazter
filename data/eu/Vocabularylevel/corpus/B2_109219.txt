Docutec Transgenikoak, gure mahaietako bazkaldar berriak Gai transgenikoek, hots, genetikoki eraldatuak izan diren gaiak, hizpide ugari eman dute azken bolada honetan. Joan den maiatzean, esaterako, guztiok irakurri edo entzun genuen komunikabide ugaritan, Europako Batasunak Bt-11 arto transgenikoa inportatzeko baimena eman zuela -ez haserre gutxiren artean, gainera-. Arazo baten ala gure mesederako izango diren osagaien aurrean ote gauden jakiteko, ondorengo lerrootan transgenikoa zer den, nola lor daitekeen eta zein eragin eta ondorio dakarkien azalduko dizuegu.   Zer da eta nola sortzen da transgenikoa? Ingeniaritza genetikoa gauza da egun informazio genetikoa manipulatuz dauden organismoak aldatzeko, baita berriak sortzeko ere. Baina, zer da informazio genetikoa, non gordetzen da? Erantzun diezaiogun galdera honi: izaki ororen ezaugarriak, itxura, ingurumenari ematen dizkion erantzunik oinarrizkoenak, idatziak daude geneetan, hots, proteinen sorburu diren informazio-unitate oinarrizkoenetan. Geneek finkatzen dute nolakoa den, nola garatzen den, eta nolako harremana duen ezein organismok bere inguruarekin. Gene-multzoari genoma deritza, eta proteina-multzoari, berriz, proteoma. Proteomaren eta genomaren esku dago informazio genetikoa, espezietik espeziera aldatzen dena, edo are, izakitik izakira. OrganismoaIzaki ororen berezko ezaugarriak organismo horren informazio genetikoaren baitan daude.   ZelulaIzakion oinarrizko unitatea. Nukleoduna da, eta kromosomak ditu nukleoak.   KromosomaNukleoaren egitura, ADN molekula luze eta kiribil-kiribil batez osatua.   ADNInformazio genetikoa daraman molekula, eta zenbait proteinekin batera, kromosomen osagai nagusia da.   Genea ADN zatia, kode korapilatsu baten bidez, organismo bakoitzaren izaera zehazten duena. Transgenikoa genetikoki itxuraldatutako organismoa da. Izaki berri bat da, baina bere genomaren barrenean gene berri bat daramana. Erantsitako gene hori familia bereko espezie batetik edota erabat desberdina den batetik eratorria izan daiteke. Euren geneak modu natural batean elkarrekin uztartzeko oso aukera gutxi (edo aukera asko) duten espezieen informazio genetikoa manipulatzen da. Horrela sortzen da transgena. Nola lortzen da?Tomatea Tomateak 12 kromosoma ditu, eta horietako batetik ADNa ateratzen da. Zelula Beste organismo batetik tomatearen ADNan txertatu nahi den proteina daraman genea ateratzen da. Kromosoma Ingeniaritza genetikoaren bidez klonatu egiten da, eta genea itxuraldatu egiten da, eta zatikatu. Tomatearem ADNa Tomatearen ADNan txertatzen da, baina zelula hondatu gabe. Horiek horrela, tomatearen informazio genetikoa ez da berezko tomatearena, tomate transgeniko batena baizik, berea ez den gene bat daramalako, ezaugarri berezi bat ezartzen dion genea. Adibidez, Flavr-Savr tomate transgenikoari azala hain aise ez zimurtzeko genea txertatu zaio. Jenero transgenikoaren etiketaEuropar Batasunaren aginduz, 2004ko apirilaren 19az geroztik, genetikoki itxuraldatutako organismoak dituzten jakien etiketetan ohar hori jartzera behartzen ditu fabrikatzaileak. Nolanahi ere, kontsumitzaileak ez daudelako lasai ingeniaritza genetikoak zer ekarriko ote duen kezkaturik. Horregatik, 1997an Europar Batasunak zera erabaki zuen, elikagairen bat egiteko prozesu horretan osagai transgenikoren bat, edo transgenikoetatik eratorritakoren bat erabili bada, horren berri eman egin behar dela etiketan, osagaiak jartzerakoan. Zer jarri behar du etiketak? Europar Batasunak itxuraldatutako bi jaki besterik ez du uzten saltzen: artoa eta soja. Zereal bi hauek, gehientsuenak behintzat, Estatu Batuetatik datoz Europara. Han legeak ez dira hain zorrotzak organismo transgenikoekin. Horrek zailago egiten du zerealaren prozesua zein izan den aztertzea, lehengaien nondik norakoa jakitea. Baina, soja, artoa, edo hauek oinarri hartuta egindako beste batzuk (irina, proteinak, olioa, semola, glukosa.) gure artean ditugun jaki prozesatuen %60a dira jada. Horregatik, osagaien zerrendan, itxuraldatu den osagairen ondoan (artoa, soja edo besterik) esapide hau jarri behar da: 'genetikoki itxuraldatua'. Osagairen bat soja edo arto transgenikotik eratorria balitz, hauxe jarri beharko du etiketak: 'Genetikoki itxuraldatutako sojarekin/artoarekin egina'. Salgai jarri den ezein jenero hartu eta osagaien %0,9 soja edo arto transgenikotik eratorritakoren bat bada, hori argi eta garbi azaldu behar du etiketak. Beste jeneroentzako muga, ordea, %0,5ekoa izango da. Behin proportzio horretara iritsita, etiketan azaldu beharko du. 'Bigarren belaunaldiko' jakiak Gerta daiteke behi batek osagai transgenikoa duen pentsua jatea, edo oilo batek. Baina, pentsua da transgenikoa, ez behi horren haragia edo esnea, ezta oiloaren arrautzak ere. Kasu honetan 'bigarren belaunaldiko' jakiak dira haragia, esnea eta arrautzak. Haragi, esne edo arrautza horiek hartzen dituen gizakia ez da elikagai transgenikoa jaten ari. Horregatik, haragi, esne edo arrautza horien etiketetan ez da azaldu beharko osagai transgenikorik duten, hots, 'bigarren belaunaldiko' jakien etiketak ez daude behartuta osagai transgenikoei buruz informatzera. Okindegian: Zereal transgenikoarekin egindako irina badarama ogiak, gozotegiko jakiak, orduan ere etiketak adierazi egin beharko du. Baina, legamia bada transgenikoa, ez da esan beharko etiketan. Hain kopuru txikia da! Jatetxeetan: legeak ez ditu jatetxeak behartzen janaren etiketa erakustera. Baina, bada uste duenik jatetxeek bere borondatez emango dutela informazio horren berri.     Comments Login for comment
Docutec Drogen kontsumo arduratsuaren alde Askagintza elkarteko Txus Congilek dioenez, sentsibilizazioa landu behar da; drogak hor daude, arazoa da guk nola erabiltzen ditugun. Txus Congil, Askagintza elkarteko kidea: "Drogen kontsumo arduratsuaren alde gaude" Droga legeztatzearen inguruan mahai ingurua egingo dute gaur, Hernanin. Zertaz mintzatuko zarete mahai inguruan? Hausnarketa egingo dugu. Orain arteko droga politikak ez dira egokiak, porrot egin dute; beste mota bateko politika egitea posible da. Drogaren debekurik ez dugu nahi, baina liberalizatzean, drogen alderdi on eta txarrak kontuan hartu behar dira. Drogak hainbat modutan erabil daitezke; sendatzeko edo plazerra lortzeko, besteak beste. Baina eragina dute, eta kaltegarriak izan daitezke. Hainbat familia eta talde drogen kontsumoagatik asko sufritzen ari dira. Arazoa normalizatzea nahi dugu, gizartean drogekin bizitzeko. Non dago drogak legeztatzeko muga? Legeztatze hitza baino nahiago dugu arautzea. Arau batzuen aldekoak gara. Batzuek drogen alderdi txarrak bakarrik ikusten dituzte; "drogarik ez" edo "drogak hiltzen du" diote. Baina, bestetik, gazteen artean "drogak onak dira" asko entzuten da. Horrekin kontuz ibili behar da. Drogak edozein lekutan eta neurririk gabe hartzearen alde ez gaude. Kontsumo arduratsua aldarrikatzen dugu. Drogak zer diren adierazi behar da; baita eragin on eta txarrei buruz ere. Pertsona batek informazioa badauka, gaitasuna badu eta heldua bada, berak erabakiko du zer droga kontsumitu.hitza baino nahiago dugu arautzea. Arau batzuen aldekoak gara. Batzuek drogen alderdi txarrak bakarrik ikusten dituzte; "drogarik ez" edo "drogak hiltzen du" diote. Baina, bestetik, gazteen artean "drogak onak dira" asko entzuten da. Horrekin kontuz ibili behar da. Drogak edozein lekutan eta neurririk gabe hartzearen alde ez gaude. Kontsumo arduratsua aldarrikatzen dugu. Drogak zer diren adierazi behar da; baita eragin on eta txarrei buruz ere. Pertsona batek informazioa badauka, gaitasuna badu eta heldua bada, berak erabakiko du zer droga kontsumitu. Zein da Askagintzaren helburua? Askagintzaren prozesua bultzatu nahi dugu, pertsonek drogekin izan nahi duten harremana askatasunez erabaki dezatela. Informazioa, sentsibilizazioa eta prestakuntza dira horretarako tresnak. Drogak arautuz gero, zeintzuk dira abantaila eta desabantailak? Legez kanpoko droga arautuz gero, informazio aldetik objektiboagoa izango da. Hala ere, tabako kaxetan jartzen dituzten testuek ez dute ezertarako balio, kontraesanetan erortzen dira. Normalizazio prozesuan, dramatismoa kendu behar da, kalitate ona eta prezio justua bilatu behar dira. Baina arau batzuekin, ondorioak eta arriskuak zeintzuk diren jakinda. Gizartean drogei buruzko informazioa badago? Informazio asko dago, baina gaizki egituratua. Edozein pertsonak espezialista bezala hitz egiten du. Sentsibilizazioa landu behar da; drogak hor daude, arazoa da guk nola erabiltzen ditugun.
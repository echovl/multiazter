Docutec Etxea pintatzea Etxea pintatzeko aholku eta prozedurak azaltzen ditu artikulu honek. Gastuak, pintura motak, lanaren antolaketa, profesionalekiko harremanak, pintatu ondorengoak... Artikuluak LAU zati ditu ikasleen artean banatzeko. Pazientzia eta ordena, funtsezkoak Urez osaturiko pinturak direnean Ontziak: Lana bukatutakoan, ontzi barruan geratu diren pintura-hondarrak garbitu behar dira. Zeregin horretan, erabili zerbait xukatzailea, hala nola zatarrak, egunkari zaharrak edo kartoi pusketak. Utzi latak lehortzen eta, azkenean, jarri etxeko zakarrontzian. Brotxak eta gainerakoak: garbitu itzazu brotxak, arrabolak eta gainerako tresnak 20 bat litroko ontzian, uretan. Garbitutakoan, sartu ur garbiz beteriko ontzian eta araztu bertan lanabesak. Itxi ontziak beren estalkiekin edo bestela, baina segurantziaz ahantzi gabe, gau osoa horrela egon daitezen. Biharamun goizean pinturaren osagai solidoak hondoan egongo direnez, likidoa isuri egin daiteke. Ez bota inola ere ontzi horietakoa erreka, ibai edo lakuetan, edo lurrak irents dezakeen tokietan. Hustu ondoren, garbitu ontziaren hondoan geratu den osagai solidoa, zatar, kartoi edo egunkari zaharrekin igurtziz. Utzi lehortzen eta sartu plastikozko poltsa batean, azkenean etxeko zaborrarekin batera botatzeko. Bigarren ontziak, orain, lehen garbiketa egiteko balioko digu. Antolatu garbitzeko errotazio-sistema honela, lana amaitu arte. Disolbatzaileak dauzkaten pinturak direnean Urez osaturiko pinturak tratatzeko prozedura berbera aplikatuko dugu orain ere, salbuespen hauekin: - Tresneria garbitzeko, uraren ordez, erabili disolbatzaileak. - Utzi lehen ontzia gutxienez 24 orduz lehortzen. - Ez isuri disolbatzaile garbia lurrean edo uretan; balia ezazu ontzi bat eta gorde, geroago erabiltzeko. - Ahalik eta disolbatzaile gutxien baliatzea komeni da. Pintatu ondoren Kontuz: ez utzi tresneriak garbitzean geratzen diren ura edo disolbatzaile kimikoak lurrean, horrela lurrak iragazi egingo lituzke eta: horrek, arrain eta uretako bestelako organismoen biziraupenean eragin kaltegarria izan lezake, oxigenoa murriztuko lukeelako.
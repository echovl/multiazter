Docutec Siamdarrak. Heriotza edo bizitza, aukera ez da beti erraza Anai—arreba siamdarrei buruzko artikulua. Erresuma Batuetako gertaera dakar. Epaileen erabakiz banatu zituzten, jakinik bat hil egingo zela. Medikuntza arazoaz gain, etikoak eta erlijiozkoak ere aipatzen dira. XABIER MARTIN/ Baimen judizialarekin banatu dituzte Erresuma Batuan bi ahizpa siamdar; aurretik bietako bat hil egingo zela jakinik. Natura apetatsua izaten da noizean behin, eta hala egokitzen denean ederki igartzen diote hura pairatu behar dutenek. Naturaren akastzat jotzen direnen artean sartu beharra dugu fisikoki elkarri loturik jaiotzen diren anai—arreben kasua. Minbera izan ohi da siamdarren egoera, beraientzat zein familiarentzat, eta maiz, tamalez, aurrera egin ezinik geratzen dira, heriotzaren zain. Ehun mila jaiotzatik batean baino ez da siamdarren kasua gertatzen. Benetan ezohikotzat jo daiteke. Duela egun gutxi, baina, elkarri loturik jaio ziren bi ahizparen berri izan genuen. Mary eta Jodieren gurasoak Malta uharteko Gozo hirikoak dira, baina haurrak Manchesterren (Ingalaterra) jaio ziren, abuztuan. Bi ahizpa siamdarrek sabelaldean eta bizkarrezurrean zuten lotura, eta horrek bien bizitza erabat mugatzen zuen. «Heriotza segurutzat jo daiteke bientzat ebakuntza egin ezean». adierazi zuen Manchesterko Saint Mary Ospitaleko pediatria zerbitzuak. Banaketa egitea, ordea, ez da lan makala izan, ez medikuntzaren aldetik, ezta etikaren aldetik ere. Izan ere, medikuek hasieratik ohartarazi zuten bietako bat (Mary) hil egingo zela ebakuntzaren ondotik. Besteak, ordea (Jodie). bizitzeko aukera handiak zituen: hala ere, datozen urteetan ia ez da ospitaletik aterako. Bi ahizpen gurasoek —Errumaniako bikote katoliko sutsua— ezetz esan zioten haurrak banatzeari, «aukera Jainkoarena soilik delako». alabaina, Erresuma Batuko Justi ziak bestelakoa erabaki zuen. Bertako Auzitegi Gorenaren ustez, bizitza bat salba zitekeen. eta hori egin beharra zegoen. Hala, Joan den astelehenean 20 ordu iraun zuen ebakuntzari ekin zioten Sain Mary Ospitaleko medikuek. Emaitza zein izango zen aldez aurretik zekiten: Mary ebakuntza mahaian hil zen. (burmuinaren ahalmena oso mugatua zuen, eta ahizparen oxigenoa eta odola behar zituen bizitzeko), eta Jodie egoera laman dago, baina bizirik. Hori bai. oraindik oztopo ugari gainditu behar ditu aurrera ateratzeko. Ondestea eta organo sexualak berreraikitzeaz gain. sabelaren beheko zatian ere ebaketak egin beharko dizkiote. Nolanahi ere, Jodie bizirik da, eta hala jarraitzeko aukera handiak ditu, hurrengo urteetan ospitalea etxetzat edukiko duen arren. Maryk, aldiz, heriotzaren aukera besterik ez du izan. Hori bai, heriotza horrek ahizparen bizia ahalbidetu du. Eztabalda etiko sakona sortzen duen gaia izaki. gurasoen lekuan egon beharko litzateke ikuspuntu guztiak ongi aztertzeko. Euskal Herrian apenas egon den kasurik Siamdarrak oso gutxitan jaiotzen dira. «Euskal Herrian, esaterako, apenas egon den kasurik azken 25 urteetan. Halaxe esan dio IGANDEKO KZri Iruñeko Bideko Ama Birjinaren Ospitaleko Leoncio Vento doktoreak. Bera da Iruñeko ospitale horretako Haur Saileko zirujau buruzagia, eta Euskal Herrian inoiz bi siamdar banatu dituen bakarra. 1990ean egin genuen ebakuntza. Bi siamdar jaio zitzaizkigun ospitalean, eta urgentziaz banatu behar izan genituen. Bata ebakuntza mahaian bertan hil zen, eta bestea handik 24 ordura», azaldu du, serio, Vento doktoreak. Haur Saileko buruaren ustez, Manchesterko siamdarren egoerak «ebakuntza eskatzen zuen, zalantzarik gabe». Hori bai, doktoreak eztabaida etikoa alde batera utzi du. Ebakuntzari dagokionez, Leoncio Ventok ez du uste Manchesterkoa zailtasun handi—handiko ebakuntza izan denik, «bietatik bakarra salbatu behar zelako, eta, beraz, bakarraren organoak eraiki behar ziren soilik». . Ebakuntza zailagoak egin izan direla esan du Iruñeko doktoreak. «batez ere bi haurrak salbatu behar direnean». Vento doktorearen ustez. «prentsak ematen dien garrantziarengatik geratzen dira agerian horrelako ebakuntzak, etikaren inguruko eztabaida medikuntzako teknikarekin nahasten delako maiz». Dena den. egia da siamdarrak banatzeko ebakuntzak zailtasun handikoak direla, eta oso gutxitan izaten direla. «Hogeita bost urte daramatzat medikuntzan eta lau aldiz bakarrik ikusi dut siamdarren banaketa. eta kasu bakarra Euskal Herrian». gaineratu du Vento doktoreak.  
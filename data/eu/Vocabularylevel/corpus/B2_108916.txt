Docutec Argitalpen berriak Literaturak, musikak eta, oro har, kulturak izango dute tarterik lerro hauetan. Ikusi eta aukeratu, badago eta zer gozatua. IDATZIAK gonbitak, zorion agurrak, oharrak IDATZIAK gonbitak, zorion agurrak, oharrak... Debagoieneko udaletako euskara zerbitzuek elkarlanean prestatu duten idatzi-bilduma da. Bertan irakurriko dugunaren arabera, helburua egunero ematen diren egoeratan, edonork idatzizko zerbait sortzeko izan dezakeen beharretara egokitutako testu-sorta eskaintzea da, kasu bakoitzerako idatzi-eredu desberdinak eskainiz. Ahalegin berezia egin dutela ere badiote, gehien erabil daitezkeen idatziak aukeratzen, baita diseinu erakargarria eta erabiltzen erraza den formatua aukeratzen ere. Asmoa horixe baita, herritarrek erabiltzea. Debagoieneko herritar guztiei zuzenduta dago IDATZIAK gonbitak, zorion agurrak, oharrak...eta herriz herri banatuko da, interesa duen edonork eskuratu dezan. Arrasaten, esate baterako, AEDko bazkideei eta Udalarekin harremana euskaraz izatea eskatu dutenei banatuko zaie hasiera batean. Aretxabaleta eta Aramaioko kasuan, berriz, etxez etxe banatuko omen da. Guztira 10.600 ale atera dira aipatu udalerrietan banatzeko. Horretaz gain, UEMAk interes handia jarri du produktuan eta 2.200 ale argitaratu ditu bera osatzen duten udalerrietan banatzeko. Euskadi Galiziarekin Nunca Máis-en alde dirua biltzeko grabatu den CD honetan Euskal Herriko eta Galiziako musikariek hartu dute parte. Prestige itsasontziaren petrolio-isurketak sortu dituen kalteei aurre egin nahian elkartu dira, beraz, Kantauri itsasoak batzen dituen bi herriak. Artisten artean, batzuk aipatzearren: Berrogüetto, Carlos Núñez, Chouteira, Emilio Cao, Faltriqueira, Ibon Koteron, Jabier Muguruza, Kepa Junkera, Leilía, Oskorri, Ruper Ordorika, Susana Seivane, Uxía, Xosé Manuel Budiño... 15 euro ordainduta, beraz, txapapotea kenduko duzu. AMBULANCE gaua iristen den momentuan Oihuka, 2003 Duela gutxi argitaratu da Ambulance taldearen lehen diskoa, Gaua iristen den momentuan izenekoa. Edukiaren adibide izan daitekeen kanta baten zatitxo bat aukeratu dugu guk, eta, bide batez, zuri lantxo bat egiteko proposamena luzatu. IKER GOENAGA Txikitxuterik Elkar, 2003 Zizurkilgo trikitilariaren bakarkako bigarren lanak Txikitxuterik izenburua du eta Elkar estudioan grabatu eta nahastu du Jean Phocas teknikariak. Iker Goenagak aurreko diskoaren ildotik darrai disko berri honetan eta guztira 12 abesti berri eskainiko dizkigu, ia denak berak konposatu eta idatziak. Kandinskyren tradizioa Ramon Saizarbitoria Erein, Bioleta saila, 2003 Gazteei zuzendutako Bioleta sailaren lehen liburua da argitaratu berri den Ramon Saizarbitoriaren Kandinskyren tradizioa. Miren da protagonista eta istorioa kontatzen duen gaztea. Abiapuntua, berriz, tsarren Errusiako antzinako ohitura bat: Urtezahar eta Urteberri arteko gauean, neska gazteak kalera ateratzen ziren aurkitzen zuten lehendabiziko gizonari izena galdetzeko, ustea baitzen hura bezala deitzen zen batekin ezkonduko zirela. Zuzenketa-orria Hona hemen sinonimo bana: ele: hitz hauts: puska errokonozi: ezagut apika: agian bilakatu: bihurtu
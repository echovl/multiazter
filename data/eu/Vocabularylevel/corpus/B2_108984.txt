Docutec Gaur egungo gazteek nahi dutena egiten dute Badirudi dena onartzen zaiela gaur egungo gazteei eta beraz, garai bateko etxeko arauak eta gurasoen diziplinak ez dutela orain garrantzirik. Ez al dute elkar ulertzen? Betiko borroka da gurasoen eta seme-alaben artekoa. Eta, hala ere, seme-alaben inguruko erabaki gehienak bi aldeak adostuta hartzen omen dira. Hori diote, behintzat, gazteen gainean argitaratutako inkesta gehienek. Gazte batzuen ustez, ordea, arazoak bi aldeek eztabaidatu bai, baina azkeneko orduan erabakia gurasoena izaten da. Gutxi batzuek baieztatzen dutenez, berriz, gurasoen esana bete behar da beti, eztabaidatzeko aukerarik izan gabe. Gehiegi mimatzen ote dituzte gurasoek? Gurasoek ez ezik, ikastetxean ere askeegi daudela pentsatzen dute gehienek. Arrazoia? Gurasoak beldur dira, ez baitute autoritarismorik nahi. Ondorioz, errazago barkatzen dizkiete 'bekatuak' seme-alabei. Zenbaitek, gainera, guraso baino seme-alaben lagun izan nahi dutela adierazten dute. Nola aldatu egoera hau? Etxean arauak ezartzea ona da, baina bi aldeek adostu egin behar dituzte. Araurik ezean, berriz, seme-alabek uste dute gurasoek ez dituztela kontuan hartzen. Zuzenketa-orria ALABA: Ama, gauzatxo bat daukat zuri komentatzeko... AMA: Zer duzu? ALABA: Kontua da datorren asteburuan jaialdi bat dagoela Bermeon... AMA: Eta? ALABA: Nire lagun guztiak joatekoak direla eta neuk ere joan nahiko nukeela, baimena ematen badidazu. AMA: Baina ez al duzu azterketa bat handik egun gutxira? ALABA: Bai, hala da, baina... nik uste dut aurreratu dezakedala lana, eta ordurako dena ikasita eduki. AMA: Eta hala ez bada, zer? Ez dakit, ez dakit... ALABA:Mesedez, ez zaitez horrelakoa izan, eta fida zaitez nitaz. AMA: Zer nahi duzu, ba? Beste zenbaitetan ere fidatu naiz eta kalabazak etorri dira atzetik. ALABA: Kalabazak zuk ematen dizkidazunak beti! Zurekin alferrik da, ama!
Docutec Hipokondriako baten asteko apunteak Asko kezkatzen al zaitu osasunak? Gehiegi? Ikus dezagun benetako hipokondriako batek pentsatzen duena. Barre egingo duzu, ziur egon! ASTEARTEA Analisiak Zeharo jota ikusten dut neure burua, indarrik gabe. ahulduta, akituta... Izan daiteke, agian, bereziki udan gertatzen den zerbait. Baina, beste zerbait balitz_, gaitz txarren bat edo_ Botikara joango naiz odol-analisia egitera. Bost minutuko gauza omen da, azkarra, iragarkiek esaten dutenez. Ez zait horrela gertatu, ordea. Ordu-erdi luze bat itxaron behar izan dut analisiaren emaitza jakiteko. Botikariak ermamian xiringa ziztatu dit, eta filmetan petrolio-txorrotada indarrean ateratzen ikusten dugun bezala, horrelaxe atera da nire odola ere, eta zerri eginda geratu da haren txabusina zuria. - Hori normala al da ? -galdetu diot botikariari, beldurrak airean, betaurrekoak garbitzen aritu naizen bitartean. - Ez zitzaidan egundo ere horrelakorik gertatu, kapilar bereziren bat edo zulatuko nuen-. Analisiaren arabera, ez dut kolesterolik, ez transaminasarik, ez azido urikorik, ez glukosarik. Dena oso ondo, hemoglobina izan ezik. Onena 13ko hemoglobina edo gehiago edukitzea da, baina nik 12,9 dut. - Kezkatzekoak al da?- galdetu diot botikariari. - Ez, ez. Zaude lasai! Beraz, ni oso lasai geratu naiz. ASTEAZKENA Hemoglobina Pilik uste du onena 13ko hemoglobina edukitzea baldin bada, eta nik 12,9 dut, oso ondo nagoela. - Onenetik behera nago-, erantzun diot haserre emaitza txar hori ikusita. - Ni ez nintzateke kezkatuko- gehitu du Pilik, askotan neurgailu horiek ez dira hain zehatzak izaten. Adierazi diot Piliri, hark esandakoak tristeago utzi nauela. Izan ere, tresna ondo ez baldin badabil, agian 12, edo 11 besterik ez dut izango. Gainera, neurgailu hori oker baldin badabil, nire koleresterolaren eta transaminasen emaitza onak ez dira hain onak izango-. -Pili, beharbada nire kolesterola neurriz kanpo egongo da; agian horregatik izango zen behatz-puntatik bat-batean atera zen odol-txorrotada. OSTEGUNA Kontsultak Hor hasi naiz gaur, eroaren moduan, mediku lagunei presaka kontsultak egiten. Pilik eta biok oporrak egiten ditugun urbanizazioan baditut mediku lagun bat edo beste: kardiologoa, ginekologoa eta dentista. Denak gauza bera esan didate. - Etxeko medikuarengana joan beharko zenuke; dena dela, ni ez nintzateke kezkatuko. Eta nik gauza bere erantzuten diet: - Eta zuen amak edo seme-alabek 12ko hemoglobina edukiko balute, kezkatuko al zinateke? Eta zorrotz eta zuzen begiratu diet, gezurretan ari ote diren antzemateko. Baina, ez, ez; inor ez omen litzateke kezkatuko. Eta esan diot Piliri: - Iruditzen al zaizu, behar hainbat maite dituztela amak eta seme-alabak? Pili etzanda dago eguzkia hartzen, igerilekuaren ondoan. - Jainko maitea ! Baina zer diozu? Nola ez bada ez dituzte maite izango! Baina nere baitan hariak lotzen hasi naiz. Kardiologoak bere ama zaharren egoitzara eramana du. Eta ginekologoak eta dentistak beren semeei bizikletan kaskorik gabe ibiltzen uzten diete. ASTELEHENA Begia Ezker begiko zuriunearen erdia gorria eta odoldua ikusi dut- - Nik gorria ikusten dut, baina ez odoldua- dio Pilik. Hori igerilekuko kloroaren eragina izango da. - Bai, bai, baina izan daiteke garun-isuria ere, erantzun diot, edo agian kapilarren leherketaren bat. Lortu dut, asko saiatu ondoren, hitzordua okulista batekin. Begia aztertzen ari zen bitartean, zenbait informazio baliagarri eman nahi nion. - Aurreko egun batean, analisiak egiteko odola ateratzen hasi zirenean, odol-txorrotada atera zen bat-batean, bazterrak zikinduz. Badaezpada ere esan nahi nizun. - Horrek ez dut zerikusirik. Hauxe da gertatu zaizuna, betile bat behera begira jaio dela, eta begia urratu egin dizula - Normala al da hori? Zer egin behar da orain? Kenduko al didazu? Erabateko anestesia sartuko al didazu? Min handia egingo al didazu?, eta beste gauza asko galdetu diot neure onetik aterata okulistari . Okulistak erakutsi pintza-puntan zuen betile hiltzailea erakutsi dit . - Hemen dago, amaitu da dena. Ez dut ezertxo ere sentitu. Harri eta zur utzi nau okulistak, eskerrik beroenak eman dizkiot. Eta ordaintzean eskupekotxo bat ere eman izan diot Haserre samar, hark ez du hori hartu nahi izan, jakina. ASTEAZKENA Izerdia Badira hamabost bat egun lotara joan eta buru-azalean ohiz kanpoko izerdia ateratzen hasi zitzaidala. Eta arduratuta nauka horrek. Blai eginda geratzen da burkoa. Joan den eguneko odol txorrotadaren antzekoa da. Fenomeno konplexuak esplikatzeko egiten dituen arrazoiketa sinpleei jarraituz, jasaten ari garen bero sargoriagatik izango dela, esan dit. - Badakit bai, badakit-, esan diot bat-batean. Gau-erdian, ohean salto egin eta blai-blai eginda jaiki naiz. Pili ikara batean esnatu da. - Dutxarako gela da, esan diot. . Hain zuzen ere, gogoratu naiz egun hauetan gela botatzen dudala buruan, ilea distiratsuagoa izan dadin. - Pili, gelak ito egiten du ilea, eta ez dio ileari behar bezala arnasa hartzen uzten, eta horregatik hainbesteko izerdia. - Isil zaitez, gizona-. - Huts egiten didazu horrelakoetan, Pili, eta ez duzu gertaerei zentzua bilatzen egiten ditudan ahaleginak estimatzen. - Baina, baina, goizaldeko lauak dira! - Buru-argitasunak ez du ordurik, bihotza!
Docutec Zientzialariak ohianera jotzen dute lurrin berriak asmatzeko 2433 bideoaren idatzizko laburpena. Oihanera doaz ikertzaileak lurrin berri bila. Perfumeak egiteko osagaien bila lan egiten duen Roman Kaiser kimikaria da "Teknopolis" saioko lehen protagonista. Givaudan konpainian, lurrin berriak ikertzen dituen lan taldearen buru da. Beraz, munduan barrena ibilia da osagai eta inspirazio bila, eta, inoiz, inor izan gabeko tokietara ere iritsi da. Bere azken espedizioan Madagaskarreko ipar-ekialdean dagoen Masoalo oihan tropikalean izan da. Lore baten lurrina distilatzeko milaka lore hosto behar zireneko garaiak bukatu dira. Xurgatzeko ahalmen handia duen iragazki bat eta lurrinari ihes egitea oztopatzeko zerbait nahikoa du Kaiserrek bere lanerako. Loreak jariatzen dituen lurrin molekulak ez dira iragazkitik pasatzen; xurgatu egiten dira, eta 2 edo 3 orduz metatuz joaten dira, 200 mikrogramo lurrin molekula bildu arte. Orduan, jaso eta, ontzitxo batean sartuta, mikroanpuluak oihanean bertan prestatzen ditu Kaiserrek, egurrezko etxola batean atondu duen laborategi txikian. Givaudan konpainia aitzindaria da biodibertsitatea arakatu eta aurkitutako gai berriekin produktuak egiten. Oihana sakona bezain itxia denez, baloi gidatua erabiltzen dute ezinezkoa den lekuetan sartzeko. Lurrin ikerketa taldeaz gain, zapore ikertzaile taldea ere bidali du Givaudanek Madagaskarrera. Talde osoak lau aste ditu behar duen inspirazioa aurkitu, eta munduko lehen lekuan eusteko bere konpainiari. Elikagaien industriak zaporeak behar ditu, baina produktu batek arrakasta izateko, zapore atsegina izateaz gain, hein batean ezagun xamarra gertatu behar zaio kontsumitzaileari. Zapore ikertzaileek baiak eta fruituak aztertu eta dastatu egiten dituzte. Baina, aukera oso zabala denez, gustuko zaporea duten hainbat fruitu biltzen dituzte. Kaiserrek egiten duen bezala, zapore biltzaileek zaporea bakarrik bilduko dute, ez landare osoa. Genevara itzulirik, Madagaskarreko oihan tropikaleko magia anpulu estuetan daramate ikertzaileek, eta lurrin bakoitza usaina osatzen duten 100 bat osagaietan banandu beharra dute. Ondoren, lurrina berregiten saiatuko da Kaiser, eta formula zehatza aurkitzen duenean sintekikoki berreraikitzeko modua izango du. Kaiserrek bildutako lurrinetatik bakar batzuk bakarrik usaindu ahal izango dira. Baina gerta liteke Gucci edo Armaniren hurrengo perfumean Kaiserrek Madagaskarreko bidaian aurkitutako lurrinak egotea.    
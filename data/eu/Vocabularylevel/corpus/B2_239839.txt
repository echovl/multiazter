Docutec Auto-laguntza Psikologiazko artikulua. Geure buruarekon bakarrik eta ondo egoten ikasi behar dugula dio. Geure buruari denbora eta laguntza eman bahr diogu. Garen bezala onartzea Pertsona gehien-gehienok egina dugu erdietsi beharreko gizaki-eredua eta, eredu guztiekin gertatu ohi den bezala, ezin izaten dugu errealitate bihurtzen. Hori, berez, ez da kaltegarria, ereduzkoa eta errealitatezkoaren arteko alde hori bizitzako alderdi askotan hautematen baita. Arazoa ondoren dator, dikotomia hori frustrazioaren iturburu bihurturik, geure buruarekin haserretzera garamatzanean izan nahi (eta, okerreko bidetik, zoriontsu egingo gintuzkeela uste) dugun horretara iristeko gauza ez garela ikusirik. Geure burua gustatuko omen litzaigukeen bezala islaturik ez ikusteak frustraturik eta geure buruarengan fedea galduta sentiarazten digu: horrek esan nahi du ez dakigula geure akatsak onartzen, ezta geure bertuteak ere. Geure burua gustatzen ez bazaigu, nekez nahi izango dugu bakartasunean egotea, nekez geure buru horri egunean tartetxo bat eskaintzea, hamar minutu baizik ez bada ere. Baina hori ezin izan daiteke saiakera ez egiteko aitzakiarik. Nola gozatu geure betaz bakartasunean Geure buruari hamar minutu eskaini bai, baina ez...     Egin behar genukeen edo egiteke dugun guztiarekin itotzeko.     Gure atsekabe fisiko zein emozionalak gogorarazteko.     Kezkak buruan bueltaka ibiltzeko.     Gure arazoei konponbideak bilatzeko.     Burua nekatzeko.     Gure kezka edo pentsamendu errepikatuekin entzerratzeko. Geure buruari hamar minutu eskainiz gero... Geure arazoei ihes egiteko, kezketatik eta obligazioetatik at atseden hartzeko. Geure buruari ematen aitortzen garrantzia egiaztatzeko. Geure bakartasunarekin konektatzeko. Geure gorputz eta gogoarekin fisikoki bakarrik egoteko. Geure burua sakonago eta hobeto sentitu eta ezagutzeko. Geure burua ez baztertzeko. Hamar minutu horretan: Zenbaitetan, pentsamenduak oldeka pilatuko zaizkigu, bestetan banan-banan etorriko dira, inoiz ez da bakar bat azalduko. Pentsamenduei bidea eman behar zaie, horietako bakoitzean gelditzeke, interesik eman gabe. Hasieran baliteke tarte hori deseroso gertatzea, ezagutzen ez dugun norbaitekin espazioa eta denbora partekatzen dugun lehen aldi horretan bezala. Geure burua aditzen ohituko gara, aurrerantzean ere arrotz ez gertatzeko. Geure buruaren laguntzaz gozatzeko gustua eta atsegina bilatuko dugu.   
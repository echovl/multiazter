Docutec Zer eta zenbat irakurtzen dugu aisialdian? Hemezortzi urtetik gorako EAEko herritarrek aisialdian dituzten irakurketa ohiturak aztertu berri ditu Eusko Jaurlaritzaren Lehendakaritzako Prospekzio Soziologikoen Kabineteak. Ikerketaren emaitzen arabera, Euskal Autonomia Erkidegoko herritarrek Espainiako Estatuak baino gehiago irakurtzen dute. EAEko herritarren %74 ohiko irakurlea da, %17 aldizkako irakurlea eta %9ak ez du inoiz edo ia inoiz irakurtzen. Ohiko irakurle gehienek gaztelaniaz irakurtzen dute batez ere, nahiz eta batzuek euskaraz ere irakurtzen duten. Datuak aldatu egiten dira irakurgaia aldatzean ere. Hala, ohiko egunkari irakurleen %18k euskarazko egunkariak irakurtzen ditu, ohiko liburu irakurleetatik %15ek euskarazkoak irakurtzen ditu, %16k euskarazko komikiak irakurtzen ditu eta %8k euskarazko aldizkariak. Beraz, irakurle, azken horien artean —gutxienez— zaude zu.
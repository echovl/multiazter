Docutec Sagu errobotak Agentziako albiste labur honetan ikerketa baten berri ematen digute. Saguei elektrodoak buruan jarriz urrutitik kontrola daitezke. Garunean elektrodoak jarrita, roboten moduan jokatzen dute saguek New Yorkeko Unibertsitate Estatalean saguek robotak bailiran jokatzea lortu dute. Elektrodo batzuk jarri dizkiete burmuinean,eta haiei esker, urrutiko kontrola erabiliz, beren jokaera arautu dute, xede jakin batzuen arabera. Aditzera eman dutenez, etorkizunean gizakientzat arriskutsuegiak diren lanak egiteko erabili ahal izango dira era horretan manipulatutako saguak. Esate baterako, lehergailuak bilatzeko, salbamendu lanak errazteko eta espioitza lanak egiteko erabili ahal izango direla iradoki dute. Saguen jokaera kontrolatzeko konduktismoaren teorian oinarritu dira ikertzaileak. Garunean ezarritako elektrodoetako batek plazerra eragiten die arratoiei, soilik kontrolatzen dituen pertsonaren nahia betetzen dutenean, ordea.
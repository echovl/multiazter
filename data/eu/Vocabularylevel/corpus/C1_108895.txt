Docutec Dima, herri txikerren harrotasuna Bizkaiko udalerria (Arratia-Nerbioi) da. Gutxi-asko 1.048 biztanle ditu: dimarrak edo dimoztarrak. Indusi ibaiaren ertzean dago, mendiz inguratuta. Nekazaritza (barazkiak), abeltzaintza (esne- eta haragi-behiak) eta basogintza dira lanbide nagusienak. Baina, dimarren erdiak ondoko herrietan egiten du behar, industrian, eta zerbitzu-sektorean. Dimako Baltzola haitzuloan Goi-Paleolitoko aztarnak aurkitu zituzten aspaldi. Eta horregatik da ospetsu. Bestalde, herriko bi eraikin erlijiozko aipagarri: San Pablo Apostoluaren eliza eta Pietatearen ermita. Erlijioari jarraiki, Lino Akesolo karmeldarra, euskalkiak maite zituen idazlea, bertakoa zen. Bertako da, era berean, gaur egungo jendearentzat ezagunagoa den Athletic taldeko Luis Prieto ere. Kirolariak erakartzeko abileziaAgian, kirolari batek bihurtu du, une batez behintzat, Dima ezagun mundu mailan, Josune Bereziartuk. Sarri esan izan baitu Diman egin zela munduko eskalatzailerik onenetakoa, iaz Baltzolako haitzuloko sabaian, hain zuzen. Egun denon ahotan dabilen Josune Bereziarturen balentriarengatik, Baltzola oso ezaguna da eskalatzaileen artean. Baina, Baltzolako inguruak badira izan ezagunak bestela ere. Inguru hauetan mitologiazko ipuin ugari jaso baitituzte ikerlari askok. (Ikus HABE Aldizkaria, 277. alea). Adibidez, Garaio menditik urre Jentil Zubi ó badakizue zer diren jentilak, ezta? ó izeneko arkua dago. Bizkaiko mendizale asko joaten da Baltzolako San Lorentzo ermitatik Garaio tontorreraino. Aise igo daiteke goraino (574 m). Paraje horietan kobazulo ugari daude. Horregatik da hain paraje ederra espeleologoentzat ere. Baina, kirolari hauentzat ez ezik, beste hainbatentzat ere bada Dima erakargarri. Aurten, adibidez, dimar askok Gaztelako aizkolariak ikusi dituzte lehen aldiz. Eta 1998an, berriz, Bizkaiko Lehen Mushing txapeleta egin zuten herrian (zakurrak elur-leratatik tiraka ibiltzen dira kirol honetan). Dena den, Diman ere oso futboltzaleak dira, eta poza herritar bat Athletic-en ikusteak ematen die: Luis Prieto. Tradizioa eta berrikuntza Bertako izate hori asko estimatzen dute dimarrek eta agian horregatik argitaratu zuten iaz ' Lino Beharrak eta Dimako Emakumeak' liburua. Baina, lihoa bakarrik ez, harria ere atera izan da Diman, dekorazioan erabiltzeko gero: dekoraziorako marmolak eta, Diman ez ezik, Markinan eta Ereñozun ere ateratzen dira, bertako harrobietan. Ez dute dimarrek, esan bezala, Dimako tradizioa galdu nahi, eta asmo horren haritik, sortu dute herriko toponimia berreskuratzeko ikerketa-beka. Herriko 400 bat etxeren izenak jaso nahi dituzte, baita lanbide tradizionalei lotutako hitzak ere, eta mendienak, bidezidorrenak... Adibidez, Lapurriketa da bertako baserri baten izena. Gaur egun baserri-eskola da. Bestalde, industrialde bat ere sortu nahi dute herrian. Izan ere, herritar ugari ari da ondoko herrietako industrietan beharrean: Zornotzan, Abadiñon, Mañarian, Otxandion, Zeanurin... Ea horrela azken hamarkadetan izan duen biztanleen beherakada eteten den!   DIMAKO EUSKARA Ibon Egaña Bizkaiko hego mendebalean dago kokatuta Dima eta bertako euskarak, bizkaieraren barruan, baditu ezaugarri berezi zenbait. Hotsen ahoskerari dagokionez, hona ezaugarri zenbait: -Aipagarria da hego-mendebaleko bizkaieraren azentu berezia. Azken aurreko silaban, eskuinetik hasita bigarrenean jarri ohi da azentu markatua: pastorïïea, egunïïean... -Bizkaieraz ohikoa den arren, Dima inguruan ez dira -EA, -OA, amaierako bokal bilkurak aldatzen, bere horretan mantentzen dira: jentea, pastorea, naikoa, lapikoak... -Aldiz, i-ren eta u-ren ondoren, bokalek ixteko joera handia dute: neguen (neguan), uden (udan), mendire (mendira), saieskie (saiheskia)... -Mendebaldeko bizkaieran usu denez, i-ren ondorengo txistukariak x egiten dira: ixisan (izan zen), goxeko (goizeko), elexea (eliza) -Gainerakoan, bizkaieraren joera fonetikoak ditu Dimako euskarak: txistukariak ez bereiztea (goisean, ser, pentzau...) edo j fonema y ahoskatzea (yoan) Bizkaieraren morfologia da euskara dimarrarena: -Deklinabide atzizki bereziak: -KAZ (susiekaz, suziekin), -KANA (ganadukana, ganaduarengana), -TI (emeti, hemendik)... -TEN aditz atzizkia erabiltzen da: ibilten, lagunten, altzaten... -Aditz formak bizkaierarenak dira, orohar: neuntzen (nion), esteku (ez daukagu), dosun (duzun), dauen (dagoen). Bereziak dira Dima inguruan joan adizkiak; bagoas bezalakoak entzuten dira, bizkaieraz orokorragoak diren bagoiaz bezalakoen ordez. Hitz eta aldaeren artean ere bizkaierazko berbak ugari dira: urten (irten), lar (gehiegi), okela (haragia), olan (honela), pastorea (artzaina)...   Transcription:[+] Transcription:[-] Euskalkiak: DIMA Mendiz inguratutako Bizkaiko udalerria da Dima. Mila lagun inguru bizi dira bertan, eta nekazaritza, abeltzaintza eta basogintza dira herriko jarduera ekonomiko nagusiak. Horrekin batera, artzaingintza ere ezin da aipatu gabe utzi. Antonio Sagarna dimarra makina bat urtetan aritu da artzain lanetan, eta lanbide horretan nola hasi zen kontatuko digu: Anaia ibiltzen zen, pastorea izan zen anaia, baina hari laguntzen nion neguan eta gero udan, ba, bera nahikoa izaten zen ardiekin mendira joaten zirenean eta ni joaten nintzen, ba, irabazten. Antonio gaztea zenetik herriko bizimodua asko aldatu da. Garai batean, baserriak ziren nagusi Diman eta kale etxeak, berriz, oso gutxi. Izan ere, aldaketa asko ikusitakoa da Antonio. Pentsa, 1936an herriko eliza erretzen ikusi zuen: Joan ginen goizeko mezara, lehen joaten zen hemendik irten bai goizeko mezara, jendea orain, mezari ere ez diogu egiten, errespetu lar ez daukagu, baina joaten ginen goizeko mezara hemendik ba beti egoten zen meza, ez? baina beranduago eta goizeko mezara joan eta gero ba basora edo ganaduarengana edo eta goizeko mezara suziekin ere bai igual, farolekin ere igual eta badoaz eta 'aiba la ostra!', eliza erretzen. Enkarna Sagarna, berriz, tabernaria da eta ez du atseden hartzeko aukera askorik izaten. Egunero aritzen da lanean Enkarna: Ba goizean altxatzen zara eta hasten zara ba, beno, lapikoak ipini martxan, segun zer menu ipini gura duzun, bada pentsatu lehenengo eta gero, ba, hasi ja ipintzen ba zer ipini behar duzun, edo babak, edo paella, edo menestra, edo... egunean lau gauza ipintzen ditugu beti eta gero, ba, hori egiten joan. Gero ja, ba arraina, ba segun zer dagoen eta gero okela, ba beno edo gisatua edo saiheskia erreta edo hori segun, hori, ba pentsatu behar duzu zuk, beno ba gaur ipiniko dut hau eta horrela. Herri txikia izan arren, urtean zehar ekitaldi andana izaten da Diman. Xefe Ziarrusta alkateak emango digu horien guztien berri: Arlo bat izango litzateke ba geure kulturako edo jai tradizionalen inguruan, ba hor urtean egiten diren ekitaldiak. Beste arlo bat ba taldeek euren urteko ekimenen barruan antolatzen dituztenak eta gero ba jaiak, azkenetik hasita behar bada, jaiak, herriko jaiak eta horren inguruan sanpedrotan (...) dira eta horren inguruan muntatzen diren ekitaldiak. Taldeek antolatzen dituztenak ba, alde batetik, Txumuluxuetak antolatzen ditu urtean zehar tradizioan dauden jai guzti horiek, ba Olentzaroa, inauteriak, sanjuanak, eta gero ba, hortik aparte, ba hitzaldi edo beste ekitaldi batzuk ba edo ipuin lehiaketak edo holako istorioak, dantza taldeak, dantzari txiki eguna eta eskolak, eskolako guraso elkarteak ba udaberri oro maiatzaren hamaika inguruan izaten da ba kultur aste bat eta UEMA bezala, ba Elejira kultur programa horretan parte hartzen dugu eta hori egiten da. Halaber, Dimari buruz ari garela ezin ditugu Baltzolako haitzuloak ahaztu. Haitzulo horietan goi paleolitoko aztarnak aurkitu zituzten, eta aski ezagunak dira. Beraz, Entzun duzue! Bizkaiko herri txiki hau ezagutu nahi baduzue, ekitaldiak behintzat ez dira falta. Euskalkiak: DIMA Mendiz inguratutako Bizkaiko udalerria da Dima. Mila lagun inguru bizi dira bertan, eta nekazaritza, abeltzaintza eta basogintza dira herriko jarduera ekonomiko nagusiak. Horrekin batera, artzaingintza ere ezin da aipatu gabe utzi. Antonio Sagarna dimarra makina bat urtetan aritu da artzain lanetan, eta lanbide horretan nola hasi zen kontatuko digu: Anaia ibiltzen zen, pastorea izan zen anaia, baina hari laguntzen nion neguan eta gero udan, ba, bera nahikoa izaten zen ardiekin mendira joaten zirenean eta ni joaten nintzen, ba, irabazten. Antonio gaztea zenetik herriko bizimodua asko aldatu da. Garai batean, baserriak ziren nagusi Diman eta kale etxeak, berriz, oso gutxi. Izan ere, aldaketa asko ikusitakoa da Antonio. Pentsa, 1936an herriko eliza erretzen ikusi zuen: Joan ginen goizeko mezara, lehen joaten zen hemendik irten bai goizeko mezara, jendea orain, mezari ere ez diogu egiten, errespetu lar ez daukagu, baina joaten ginen goizeko mezara hemendik ba beti egoten zen meza, ez? baina beranduago eta goizeko mezara joan eta gero ba basora edo ganaduarengana edo eta goizeko mezara suziekin ere bai igual, farolekin ere igual eta badoaz eta "aiba la ostra!", eliza erretzen. Enkarna Sagarna, berriz, tabernaria da eta ez du atseden hartzeko aukera askorik izaten. Egunero aritzen da lanean Enkarna: Ba goizean altxatzen zara eta hasten zara ba, beno, lapikoak ipini martxan, segun zer menu ipini gura duzun, bada pentsatu lehenengo eta gero, ba, hasi ja ipintzen ba zer ipini behar duzun, edo babak, edo paella, edo menestra, edo... egunean lau gauza ipintzen ditugu beti eta gero, ba, hori egiten joan. Gero ja, ba arraina, ba segun zer dagoen eta gero okela, ba beno edo gisatua edo saiheskia erreta edo hori segun, hori, ba pentsatu behar duzu zuk, beno ba gaur ipiniko dut hau eta horrela. Herri txikia izan arren, urtean zehar ekitaldi andana izaten da Diman. Xefe Ziarrusta alkateak emango digu horien guztien berri: Arlo bat izango litzateke ba geure kulturako edo jai tradizionalen inguruan, ba hor urtean egiten diren ekitaldiak. Beste arlo bat ba taldeek euren urteko ekimenen barruan antolatzen dituztenak eta gero ba jaiak, azkenetik hasita behar bada, jaiak, herriko jaiak eta horren inguruan sanpedrotan (...) dira eta horren inguruan muntatzen diren ekitaldiak. Taldeek antolatzen dituztenak ba, alde batetik, Txumuluxuetak antolatzen ditu urtean zehar tradizioan dauden jai guzti horiek, ba Olentzaroa, inauteriak, sanjuanak, eta gero ba, hortik aparte, ba hitzaldi edo beste ekitaldi batzuk ba edo ipuin lehiaketak edo holako istorioak, dantza taldeak, dantzari txiki eguna eta eskolak, eskolako guraso elkarteak ba udaberri oro maiatzaren hamaika inguruan izaten da ba kultur aste bat eta UEMA bezala, ba Elejira kultur programa horretan parte hartzen dugu eta hori egiten da. Halaber, Dimari buruz ari garela ezin ditugu Baltzolako haitzuloak ahaztu. Haitzulo horietan goi paleolitoko aztarnak aurkitu zituzten, eta aski ezagunak dira. Beraz, Entzun duzue! Bizkaiko herri txiki hau ezagutu nahi baduzue, ekitaldiak behintzat ez dira falta.
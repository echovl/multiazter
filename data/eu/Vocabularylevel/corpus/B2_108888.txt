Docutec IDATZIAK gonbitak, zorion agurrak, oharrak IDATZIAK gonbitak, zorion agurrak, oharrak... Debagoieneko udaletako euskara zerbitzuok elkarlanean prestatu dugun idatzi bilduma da. Helburua, egunero ematen diren egoeratan, edonork idatzizko zerbait sortzeko izan dezakeen beharretara egokitutako testu sorta eskaintzea da, kasu bakoitzerako idatzi eredu desberdinak eskainiz. Ahalegin berezia egin dugu gehien erabil daitezkeen idatziak aukeratzen, baita diseinu erakargarria eta erabiltzen erraza den formatoa aukeratzen ere. Asmoa horixe baita, erabiltzea. Aurkibidean jasotzen diren atal nagusiak hauek dira: 1. GUTUNAK OSATZEKO ESAPIDEAK 2. GONBITAK 3. ZORION AGURRAK 4. DOLUMINAK EMATEA 5. ESKOLAKO IDATZIAK 6. ETXEA ATARIKO KOMUNITATEEN IDATZIAK 7. BIDAI AGENTZIEKIKO GUTUNERIA 8. ERREKLAMAZIOAK 9. UDALAREKIKO HARREMANETAN HERRITARREK ERABILTZEN DITUZTEN IDATZIAK ZABALKUNDEA:Gure udalerrietako herritar guztiei zuzenduta dago IDATZIAK gonbitak, zorion agurrak, oharrak... eta herriz herri banatuko da, azken finean interesa duen edonork eskuratu ahal izango du. Arrasaten esate baterako, AEDko bazkideei eta Udalarekin harremana euskaraz izatea eskatu dutenei banatuko zaie hasiera batean. Aretxabaleta eta Aramaioko kasuan etxez etxe banatuko da. TIRADA:Guztira 10.600 ale atera dira gure udalerrietan banatzeko. Horretaz gain, UEMAk interes handia jarri du produktuan eta 2.200 ale argitaratu ditu bera osatzen duten udalerrietan banatzeko.
Docutec Gutuna 286 urte geroago Akats bat zela eta, eskutitza beste udalerri batean jaso zuten, eta bertan egon da adineko batek bere helmugara bidaltzea erabaki duen arte. Alemanian, gutun bat bere helmugara iritsi da bidali eta ia hiru mende beranduago. Eskutitza Turiniga eskualdeko eliza-buruak bidali zuen 1718.eko irailaren 26an, duela 286 urte. Hala ere, ez dute atzo arte jaso. Lanpostu bat betetzeko gomendiozko gutuna zen. Beste udalerri batera iritsi zen oker bat zela medio. Orduan, artxibatu egin zuten, eta bertan egon da urteetan. Adineko batek agiria aurkitu eta, gaur egungo alemanerara itzuli ostean, lanpostua bete behar zuenaren ondorengoari bidaltzea erabaki du.
Docutec Tropikora txertoa hartuta joan Ehunka dira udan toki tropikaletara bidaiatzen duten euskal herritarrak. Bidaiari ekin aurretik, txertoa jartzea da,adituek diotenez, bidaiaren motxilan nahitaez sartu beharreko lehenengo elementua. hunka dira udan toki tropikaletara bidaiatzen duten euskal herritarrak. Batzuk, bidaia agentziaren batekin joaten dira; beste batzuk motxila hartu eta abentura bila abiatzen dira. Eta, badira, noski,  beste herrialde batzuetako herritarren ohitura keta usadioak ikasteko asmoz joaten direnak. Ziurrenik, horien guztien bidaia zeharo ezberdina izango da. Den adela, guztiek aholku berari egin  beharko liokete kasu: bidaiari ekin aurretik, txertoa jartzea. Adituek diotenez, hori da bidaiaren motxilan nahitaez sartu beharreko lehenengo elementua.   Gauzak garaiz egitea komeni da eguneroko bizitzan.Txertoei dagokienez, zer esanik ez. «Bidaiari ekin baino hilabete edo hilabete eta erdi lehenago komeni da txertoa jartzea. Zen­bait lagun bi aste lehenago etortzen dira, eta horiei ere jartzen dizkiegu behar dituzten txer­toak. Hala era, hori ez da oso komenigarria. Izan ere, beharrezkoa den babesa sortzeko, txertoen ohiko egutegia azkartu egiten dugu, eta eraginkortasuna gutxitu egiten da». Txer­toak jarri aurretik kasu guztiak banan-banan az­tertu behar direla dio Ana Vilasauk, Donostiako Nazioarteko Txertatze Zentroko medikuak. «Ez da komeni orokortzea, kasu guztiak ezberdinak direlako. Litekeena da leku berera egiten diren bidaia batzuek txerto desberdinak behar izatea. Esa­terako, ez da gauza bera Tanzaniara bidaia agentzia batek antolatutako bidaia batean joatea, edo motxila hartu eta nor bere kasa ibiltzea. Hamaika faktore hartu behar dira kontuan: bertako biztanleekin izango den harre­mana, norberak izango dituen higiene baldin­tzak, non eta zer jango duen... Gobernuz kan­poko erakundeekin joaten direnek edo langile boluntario gisa joaten direnek askoz ere arris­ku gehiago dituzte». Ongi informatu Txertoen eraginak hainbat urtez irauten du. Hala ere, ongi informatuta egotea ezinbeste­koa da. «Sukar horiaren txertoak hamar urte irauten du; sukar tifoideari dagokionez, berriz, soilik hiru urtekoa da eragina. A motako hepa­titisaren aurkako txertoa bizitza osorako da. Honekin guztiarekin zer esan nahi dut? Ezin dela irizpide orokor bat ezarri. Txertatzen diren pertsona guztien kontrola daramagu, eta txer­toa noiz jarri behar duten jakiteko funtsezkoa da hori». Lan handia egin da azken urteetan medikuntzaren munduan; horiek horrela, gero eta txerto gehiago daude. Guztiarekin, oraindik ere Ian handia dagoela egiteko dio Vilasauk. «Zoritxarrez, oraindik ere gutxi dira txertoak jarrita saihestu ditzakegun gaitzak. Horregatik, txerto jakin bat duten gaitzen eta ez dutenen artean bereizi beharra dago». Bidaia bat egiteko beharrezkoak diren txer­toak hartu arren, bidaian bertan zenbait aholku­ri kasu egitara gomendatu du Vilasauk. «Gaitz gehienak kutsatzeko hiru modu nagusi daude: uraren edo jakien bidez, eltxoen edo intsek­tuen bidez eta sexu bidez. Horiek dira nagu­siak, baina ez bakarrak. Esaterako, komunak, gutxieneko garbitasun baldintza batzuk bete­tzen ez badituzte, hainbat gaitz kutsatzeko to­ki aproposak izan daitezke». Gutxieneko boti­ken ontzi bat eramatera ere gomendatu du. «Jakina den bezala, ez dago gaitz guztiak sen­datzen dituen botikarik. Horregatik, botiken ontzia egiteko orduan tentu handiz aritu behar dugu: beharrezkoa dena hartu, eta beharrezkoa ez dena baztertu. Nazioarteko Txertatze Zentroan ere ematen ditugu luzerako hainbat tokitara doazenentzako botika ontziak. Bertan anti-inflamatoriak, hainbat antibiotiko, analge­sikoak, antiparasitarioak, preserbatiboak, sen­datzeko materiala, eguzkitarako krema... Jen­de asko harritu egiten da eguzkitako krema ikustean, baina funtsezkoa da. Eguzkia oso arriskutsua izan daiteke, eta babes egokirik ez badugu erabiltzen arazo askoren jatorri izan daiteke. Zenbait kasutan, bidaia bukatuta egon arren tratamendua hartzen jarraitu behar dela dio ViIasauk. «Paludismoaren kasua bereziki azpimarragarria da. Egun ez dago gaitz horren aurkako txertorik. Hala ere, paludismoa har­tzeko arrisku handia dagoen tokiren batera joan nahi duen jendeak hilabete bat lehenago profilaxis pilula batzuk hartzen ditu. Bidaian ere botika hartu behar dute, eta, etorri oste­an, berriz datorren hilabetean profilaxisa har­tzea komeni da, paludismoaren gaitza inkubatuta izanez gero, litekeena delako hainbat asteren buruan agertzea. Hala ere, oro har txertoa hartu eta gero gaitz horren aurka oso ondo babestua zaude». Arropa era kontuan hartu beharrekoa dela dio Vilasauk. «Intsek­tuek kolore ilunak gustukoago dituzte. Esate­rako, berde ilunak bereziki ematen die aten­tzioa eltxoei. Beraz, kolore argiko arropak ematea komeni da.   HerriaIde tropikaletako gaitzik ohikoenak   A motako hepatitisa. Pertsonatik pertsonara edo kutsatutako edari edo janarien bidez kutsatzen da. Afrika. Asia, Erdialdeko Amerika, Hego Amerika, Mediterraneo ingurua eta Europako EkiaIdean dago. Txertoa indarrean ez dagoen A motako hepatitisa sortzen duten birus batek osatzen du. Dengea. Eltxoen bitartez zabaltzen da, eta, normalean, urtaro euritsuan agertu ohi da. Gaixotasunak giharretako mina, sukarra eta goragalea eragiten ditu. Oraingoz, ordea, ez dago haren aurkako tratamendurik. Asia, Ertamerika eta Hegoamerikako herrialdeetan dira arriskutsuenak Malaria/paludismoa. Eltxoen bitartez zabaltzen den gaitza da paludismoa. Haren sintoma nagusiak sukarra, nekea eta okak dira. Afrikako herrialde gehienetan, bestalde, sintometan oinarritzen dira gaixoak paludismoa ote duen jakin ahal izateko. Ondorioz, kasu askotan malaria duela pentsatu eta okerreko tratamendua jartzen diote. OMEren arabera, ordea, nahikoa litzateke gaixoen odola mikroskopio baten bidez aztertzea malaria duten jakiteko. Gaur egun ez dago malariaren aurkako txertorik. Baina zientzialariak zenbait botika ikertzen ari dira, eta jadanik, hasi dira horietako batzuk gizakietan probatzen. Parasitoaren eta eltxoaren genomaren mapa osatzen denean «bide berriak irekiko diren itxaropena dute adituek. Sukar horia. Kutsatutako Aedes motako eltxoek kutsatutako gaitz birikoa da. Zenbait herrialdetan derrigorrezkoa da gaitzaren aurkako txertoa. Afrikara eta Hego Ameriketara doazen lagun guztiei txertoa jartzea gomendatzen dute adituek. Sukar tifoidea. Salmonella Typhi izeneko bakteriak sortzen duen gaitz kutsakorra da. Kutsatutako uraren edo elikagaien bidez kutsatzen da. Afrika, Ertamerika, Hego Amerika, Ekialde Hurbila eta Asiako hego-ekialdea dira zonalderik arriskutsuenak. Txertoaren efikazia mugatua da. Polioa.  Normalean, bost urtez azpiko haurretan agertu ohi da poliomielitisa eta ordu gutxiren buruan paralisia eragin dezake. Birusa ahotik sartu eta hesteetan ugaltzen da. Handik nerbio sistema  osora zabaltzen da eta, ondorioz, haurra ez da gorputza mugitzeko gai izaten. Poliomielitisaren hasierako sintomak nekea, sukarra, buruko mina, gorakoak, zurruntasuna eta lepoko eta gorputz adarretako mina izan  ohi dira eta, 200 gaixotatik batek betiko paralisia garatzen du. Paralisia arnasketa sistemara iristen denean hiltzen dira gaixoen %8. Poliomielitisaren aurkako lehen kanpaina 1988. urtean abian jarri zen arren, egun, oraindik, zientzialariek ez dute poliomielitisa sendatuko duen tratamendu egokirik aurkitu.
Docutec Gimnasio batean entrenatzea Gimnasioan dabilenentzako aholku orokor batzuk. Niri gehien interesatzen zaidana da gimnasiora beren sasoia lantzera joaten direnen taldea. Talde horretan arazo bat dugu: askotariko jendea dago. Dena den, aholku orokor batzuk eman nahiko nituzke. ¿ Ez da kirolarekin obsesionatu behar. Osasunean antzemateko, nahikoa da astean lau aldiz entrenatzea: 30-40 minutu eta erritmo bizian. ¿ Bihotz taupadek neurrian igo behar dute Bihotz Maiztasun (BM) maximoaren %70-%85ean aritu behar du. Hori kalkulatzeko formularik errazena hau da: BM maximoa = 220-adina. Adibide horretako pertsonak 60 urte baditu, bihotz maiztasun maximoa hau izango da: 160 taupada minutuko. Horren %75 edo %80 112 eta 136 taupada/min izango litzateke. ¿ Horrek ez du esan nahi ezin denik handiagoa izan. Aitzitik, taupada horietatik behera aritzen bada, ez da nahi bezainbeste onura lortuko. ¿ Onura egokia lortzeko, gihar masa handia mugitu behar da. Zenbat eta handiagoa, hobe. Horregatik, hobe da ibiltzea, korrika egitea edo igerian ibiltzea bizikleta baino. Baina bakoitzak erabaki behar du zein den berarentzat kirolik egokiena. Batzuei ahaztu egiten zaie gimnasioetan beste tresna batzuk daudela. Adina aurrera doan heinean, mina eta arazoak agertzen dira. Hori dela eta, indarra mantentzeko pisu entrenamenduak egin behar dira. Indar entrenamendu hori osagarri bikaina da. Bizkarreko, sorbaldako eta hanketako min asko indar faltagatik izaten dira. Horren kontra, indar entrenamendua da onena. Norberaren egoerara egokitua, noski. Hori bai, edozein entrenamendu edo jarduera fisiko hasi baino lehen, norberaren egoera aztertu behar da. Horrela, arazorik dagoen jakingo dugu. Horren arabera aukeratuko da zein entrenamendu egin. Horretarako gaude kirol medikuak eta profesionalak. Hasi aurretik galdetu zer eta nola egin.
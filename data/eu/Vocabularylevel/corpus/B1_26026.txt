Docutec Istripua Albistea. Gertaera baten narrazioa. Poliziarengandik ihesi zihoan auto batek emakume bat hil eta bere alaba larriki zauritu ditu. G. AGIRRE/ Emakume bat hil da ihesi zihoan auto batek harrapatuta. Oinezkoen pasabide batean harrapatu zuten emakumea, bai eta bi alabak ere. Bilboko M.R.U.A. 36 urteko emakumea hil zen eta harekin zihoazen bi alabetatik bat, 3 urtekoa, larri zauritu, Ertzaintzako patruila batetik ihesi zihoan auto batek oinezkoentzako pasabide baten harrapatuta. Ertzaintzak auto gidaria atxilotu zuen, L.M.J.A. 25 urtekoa, baina Basurtuko ospitalean dago. GERTAKARIAK atzo eguerdiko 13:15 aldera hasi ziren: L.M.J. 25 urteko gazteak gidatzen zuen autoak Santutxuko auzoan taxi bat jo eta ihes egin zuen. Gertutakoa ikusi zuen Ertzaintzaren patruila batek gelditzeko agindu zion auto gidariari. baina gazteak aginduari entzungor egin zion eta ihesari eman zion. Bilboko Santutxu eta Txurdinaga auzoak lotzen dituen Hornilla Doktorea kalera heldu zenean, autoak oinezkoentzako pasabidean zeuden emakume bat eta bi alabak —horietako bat haur aulkian— harrapatu zituen. Emakumea, M.R.U.A., 36 urtekoa, bertan hil zen, eta bertaratu ziren osasun zerbitzuek ezin izan zuten ezer egin hura salbatzeko. Bi alabetako batek, 3 urtekoak, zauriak egin zituen, eta, ondorioz, Gurutzeta ospitalera eraman  behar izan zuten. Erietxeko iturriek adierazi zutenez, umea zaintzapean dute; izan ere, kolpearen ondorioz ubeldura eta zauriz betea baitago. Edonola ere, bere egoera ez da larria. Bestalde, Ertzaintzatik ihesi zihoan autoak pasabidetik gertu dagoen farola bat Jo zuen. Kolpearen ondorioz. auto gidariak eta berarekin zihoazen beste bi lagunek zauri arinak egin zituzten. Auto gidaria Basurtuko Ospitalera eraman zuten, eta beste neska biak, ostera, Gurutzetara. Suhiltzaileek parte hartu behar izan zuten emakume biak auto barrutik ateratzeko. Ertzaintzak ihes egiten saiatu zen Opel Omega markako autoaren gidaria atxilotu zuen, 25 urteko L.M.J.A., baina Basurtuko ospitalean dago. Emakumearen gorpua eguerdiko 15:OOak aldera jaso zuten, istripua izan zen tokira Joan zen epailearen aginduz.
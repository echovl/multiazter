Docutec Kimikaz Valium-a, Tranxilium-a, Prozac-a, Zoloft-a, Xanax-a. emakumezkoen lanabesak balira bezala iragartzen dituzte, are gehiago ikasturte hasieran, gure eginkizunak biderkatzen direnean. CASTILLO SUAREZ/ Maiz esaten da emakumezkoak sobera sentikorrak garela; arrazoi ezberdinak direla medio, harreman afektiboak eraikitzen ditugula baita lanean ere; zailtasunez aritzen garela harreman afektiborik gabeko esparruetan, eta sufritu egiten dugula horregatik, alegia ustezko ahulezia horregatik. Ezinezkoa bide zaigu lana eta sentimenduak bereiztea. Alabaina, iruditzen zait tradizioz emakumezkoak garela gizartearen orekaren ekoizleak. Emakumezkoei egokitu zaigu munduan beharrezkoa den lasaitasuna sortzea. Horrela, emakumezkoek lasaitu behar dugu, hain zuzen gizarteak behar duen lasaitasuna ekoiztu behar dugulako. Beraz, ez da gauza arraroa emaztekiak izatea psikofarmako gehien hartzen ditugunak. Deprimitzea edo besterik gabe egoeraren bat larritasunez bizitzea, gizasemeengan ez bezala, onartezina da emakumezkoen kasuan. Psikofarmakoen gehiegizko erabilerak ez gaitu zoriontsuagoak eginen inondik ere. Haatik, errealitateari aurre egiteko gure baliabide propioak murriztuko dizkigu eta ez naiz psikofarmakoen erabileraren kontra ari. Gizarteak berak eginkizun batzuk ematen dizkigu, eta ez diogu geure buruari barkatzen eginkizun horiek guztiak behar bezala betetzea. Valium-a, Tranxilium-a, Prozac-a, Zoloft-a, Xanax-a... emakumezkoen lanabesak balira bezala iragartzen dituzte, are gehiago ikasturte hasieran, gure eginkizunak biderkatzen direnean
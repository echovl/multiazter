Docutec Mihi bifidoak Estatu Batuetan jaioa dugu Alberto Alberdi. Hemen bizi da eta oso ondo egiten du euskaraz. Gaztelaniaz baino hobeto, berak ere. Baina irakurtzerakoan, gaztelania nahiago: ezin du euskaraz ez irakurri, ezta idatzi ere. «Nola da hori?» FERMIN ETXEGOIEN  /   Seguran bizi den neska argentinarra oso seguru ageri zaigu euskaraz egiten. Izan ere, euskarazko irakaslea dugu, baita hizkuntza aldaera biren jabe ere (pentsa dezagun): batua eta Segurakoa. Bere ahotik jakin genuen duela hamar-hamabost urte halako sukar bat zabaldu zela tangoaren lurraldean euskararen inguruan, Marina Pagilalunga guregana ekartzen lagundu zuena. Euskaraz perfektu ikasi du denbora gutxian, baina oraindik ezin du «berrehun» Castillako gaztelaniaz esan: «dos-ci» silabak «doz-si» ahoskatzen baititu behin eta berriro (dozsiento). Alegia: hobeto ikasi du euskara gaztelania baino. Eta irakasle modura ere, Segurako hitz egiteko manerak oso presente izango ditu berak ikasleekin. Espero zitekeenez, euskaltegietan irakasten den hizkuntza eredua dela-eta Bizkaian bizi den atzerritar bat ageri zen kexu. Zeure burua Zeberion integratzeko baino gehiago, kasu, euskaraz ere bertan kanpotar senti zaitezen oso egokia suerta dakizukeelako (medioa mezu). Batuaren behar eztabaidaezinak ez du kentzen, inolaz ere, zenbait kasutan irakaskuntza prozesuak bestelakoa behar lukeela ere aitortzea. Baldar esanda: gure herri euskaldunetan etorkin asko bizi direnez, norberak ez daki batua irakasten segitzea tranpa sakon batean erortzea ote den (guk geuk jarritako tranpan, hain zuzen). Hizkuntza eredu bateratua arrazionalena dugu, erran gabe doa, baina munstroak ere sorrarazi ohi ditu «arrazoinamenduzko» ameskeriak. Goazen, baina, hariaren kontrako muturrera orain. Estatu Batuetan jaioa dugu Alberto Alberdi. Hemen bizi da eta oso ondo egiten du. Gaztelaniaz baino hobeto, berak ere. Baina irakurtzerakoan, gaztelania nahiago: ezin du euskaraz ez irakurri, ezta idatzi ere. «Nola da hori?», galdetu zion, itxuraz harrituta, Julian Iantzi Atzerritar euskaldunak saio interesgarriaren gidariak. Bertako milaka eta milaka euskaldun zaharrek, egunero eta etengabe, gauza bera egingo ez balute bezala. Alegia: euskalkiak baino gehiago, batuak errazago garamatza irakurtzera (kulturizanteagoa ote?).  
Docutec Euskaldunak San Valentin ospatzearen aldekoak Match.com atariak egindako inkesta baten arabera, Espainian bikoterik gabe dauden lagun gehienek otsailaren 14a ospatuko lukete bikotea izanez gero. Otsailaren 14a ospatzearen aldekoenak Euskal Autonomia Erkidegoko bizilagunak dira. Estatuko ezkongabeen %91 San Valentin eguna ospatuko luke bikotea izanez gero. Erromantizismoa bizirik dagoela agerian uzten duen datu hori Match.com Interneteko atariak egindako galdeketa baten ondorio bat da. Atariak 25 eta 45 urte arteko bikoterik gabeko 900 laguni egin dio galdeketa. Match.com-eko komunikazio arduradunak azaldu duenez, otsailaren 14a ospatzearen aldekoenak Euskal Autonomia Erkidegoko bizilagunak dira, eta aragoiarrak dira kontrakoenak. Bestalde, galdetutakoek Maiteminduen Egunaren inguruan gutxien atsegin dutena egun hori bereziki erromantikoa izan behar duela da (%32), ondoren, data horren arabera sortzen den publizitate kopuru handia (%30), gau horretan afari erromantikoa egiteko planik ez izatea (%23) edo lore sorta eder bat ematean elkarri musua ematen dioten bikoteak ikustea (%16).
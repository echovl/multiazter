Docutec Gozokiak legetik kanpo Soltean saltzen diren gozoki askok ez omen dituzte beharrezko etiketa arauak betetzen. Ikerketa baten berri ematen digu albiste motz honek. ITZIAR ELORZA - EKAko kidea Eusko Jaurlaritzako Kontsumo Zuzendaritzak litxarreria, gozoki eta abarren salmentaren etiketa eta baldintzei buruzko ikuskapena amaitu berri du. Ikuskapenaren xedea, izan ere, produktuen salmenta izendapena, Europar Batasuneko fabrikatzaile eta saltzailearen datuak, osagaien zerrenda eta prezioa agertzen dinen aztertzea izan da. Ikuskapenaren emaitzek ondorioztatu dutenez, gozoki ontziratuek hobeto betetzen dute araudia mordoka saltzen direnek baino. Gozoki ontziratuek ia-ia ez dute irregulartasunik, produktuen %94tan agertzen da izendapena (fabrikatzailea, osagaiak, Europar Batasuneko ontziragailu edo saltzailea). Araudiaren arabera, mordoka saltzen diren gozokien kasuan autozerbitzua bidez saltzerik badago, baina, dena den, gozoki ontziratuetan bezala mordokakoek datu berak eskaini behar dizkie kontsumitzaileari. Ikerturiko produktuen%5Oek baino ez du fabrikatzaileari, ontziratuari edo saltzaileari eta osagaiei buruzko informazioa ematen. Araudiak saltzaileak prezioa eurotan ala kilogramo bakoitzeko prezioa jartzera behartzen ditu. Ikertutako saltegi guztiek betetzen dute araudia. Euskal Autonomia Erkidegoko 124 gozoki saltegi ikuskatu dira: Araban 31 izan dira ikuskatuak, Bizkaian 51 eta Gipuzkoan 42. Guztira 321 gozokiren etiketak aztertu dina: gozoki likido ontziratuak, xarabeak, almidoi, fekula eta irinetatik eratorritako gozokiak, txikleak, gominolak, erregalizak, gozoki gogorrak.
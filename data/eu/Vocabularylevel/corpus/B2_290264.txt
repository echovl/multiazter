Docutec Erregai gutxiago, egoki gidatuta Gidatze ekologikoago eta merkeago baterako aholkuak. Martxan jarri Motorra martxan jarri behar da azeleragailua zapaldu gabe. Gasolina motorra duten autoekin, motorra piztu eta berehala abiatu. Diesel autoekin, berriz, motorra piztu eta itxaron segundo batzuk, abiatu baino lehen. Lehen martxa Abiatzeko bakarrik erabili behar da. Abiatu eta bi segundora, edo sei metrora, bigarren martxa sartu behar da. Azeleratzea eta martxen aldatzea biren arabera: Gasolina motorretan: 2000 eta 2500 b/min artean Diesel motorrean: 1500 eta 2000 b/min artean Abiaduraren arabera: 2. martxara, 2 segundo edo 6 metro eta gero. 3. martxara, 30 km/h inguru egindakoan. 4. martxara, 40 km/h inguru egindakoan. 5. martxara, 50 km/h inguru egindakoan. Eta azeleratu, martxa aldatu eta gero. Martxen erabilera Martxa luzeenetan ahalik eta gehien zirkulatu behar da, motorrak ahalik eta bira minutuko gutxien egin ditzan. Izan ere, autoak gutxiago kontsumitzen du martxa luzeetan eta motorrak bira minutuko gutxi egiten dituenean. Beraz, hobe da martxa luzeetan joatea eta azeleragailua gehiago zapaltzea, martxa motzetan joatea eta azeleragailua gutxiago zapaltzea baino. Zirkulazio abiadura Ahalik eta abiadura uniformeena eraman behar da. Arin ibili behar dugu autoarekin, balaztada handirik egin gabe, azeleratze handirik egin gabe, behar ez den martxa aldaketarik egin gabe. Bertze aldetik, kontuan hartu behar da abiadura altuetan askoz ere gehiago kontsumitzen dela. Dezelerazioa Ibilgailua balaztari mantso eraginez galgatu. Eta ahalik eta beranduen sartu martxa txikiago bat. Gelditzea Abiadurak eta auto arteko tarteak hala uzten dutenean, gelditu autoa, aldez aurretik martxa gutxitu gabe. Geldiuneak Autoa luzaroan gelditu behar badugu (60 segundotik goiti) onena da motorra itzaltzea. Aurre hartzea eta aurreikustea Gidatu beti segurtasun tarte egoki batean eta ikus eremu zabalean, aurretik bizpahiru ibilgailu ikusteko moduan. Ikusten duzunean bidean oztoporen bat dagoela edo zirkulazio abiadura gutxitu dela, altxatu oina azeleragailutik, hurrengo maniobrei aurre hartzeko. Segurtasuna Egoera gehienetan, egoki gidatzeko arauei segituz gero, handitu egiten da segurtasuna. Baina arrisku egoera batean, lehentasuna eman behar zaio segurtasunari eta ez arau hauei.
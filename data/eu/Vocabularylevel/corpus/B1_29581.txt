Docutec Denon konpromisoa Kanpaina honetan, Kontseiluak 29 konpromiso zerrendatu ditu, herritar guztiengana zuzendutakoak. Ekimenak "Bai Euskarari" akordioaren bidez lortutako konpromisoak zabaltzea eta herritarrak kontzientziatzea du helburu nagusi. Herritarren konpromisoak Kanpaina honetan, Kontseiluak 29 konpromiso zerrendatu ditu, herritar guztiengana zuzendutakoak. Norbanakoek egun zein konpromiso betetzen duten eta aurrerantzean zeintzuk hartuko dituzten esango diete herriko edo auzoko dinamizatzaileei. Kontseiluak norbanako hauekin harremana izan nahi du eta nortzuk diren eta zein konpromiso hartu duten jakin. lñaki Lasa Kontseiluaren Ildo Politiko-Instituzionalaren arduradunak dioenez, "helburua ez da konpromisoak betetzen dituzten edo ez kontrolatzea, betetzeko bidean izan dituzten zailtasunen berri izatea baizik". 1.- Euskara ikasiko dut. 2.- Neure euskara maila hobetuko dut. 3.- Euskara erabiliko dut (tabernetan, koadrilan, saltokietan, etxean, elkarteetan, lanean...). 4.- Lehen hitza euskaraz egingo dut edozein erakunde, elkarte edo enpresatan. 5.- Telefonoz ere lehen hitza euskaraz egingo dut. 6.- Telefono erantzungailuko lehen hitza euskaraz izango da. 7.- Lagunei mezuak euskaraz bidaliko dizkiet sakelako telefonotik eta ordenagailutik. 8.- Euskaldun gisa identifikatuko nauen zerbait eramango dut. 9.- Seme-alabak D ereduan eskolaratuko ditut. 10.-Kide naizen elkarte, talde eta abar guztietan, euskararen presentzia bermatuko dut. 11.-ldazkietan eta elkarrizketetan euskarazko toponimoak eta kale izenak erabiliko ditut. 12.- Aukeran, ikasketak euskaraz egingo ditut. 13.- Azterketak eta lanak euskaraz egingo ditut. 14.- Literatura unibertsaleko liburu bat irakurri behar badut, euskarazko bertsioa irakurriko dut. 15.- Euskal kulturaren ekoizpenen eta euskarazko produktuen jatorrizko bertsioa erosiko eta lehenetsiko dut. 16.- Euskarazko hedabideak kontsumituko ditut (egunkariak, irratiak, webguneak, aldizkariak, telebistak...). 17. - Euskal prentsako harpidetzaren bat egingo dut. 18.- Pelikulak euskaratzen badira, euskarazko bertsioa hautatuko dut. 19.- Euskaraz dauden programa informatikoak lehenetsiko ditut. 20.- Euskarazko zerbitzua ematen duten, normalizazioan abiatu diren edo 'Bai Euskarari' ziurtagiria duten enpresak lehenetsiko ditut. 21.- Aseguru-polizak; etxeko administrazioaren aktak eta dokumentuak, eta gas, argindar eta ur hornitzaileen kontratuak eta agiriak euskaraz jasotzeko eskaria egingo dut. 22. - Fakturak euskaraz bidaltzea eskatuko dut. 23.- Fakturak erdara hutsez jasoz gero, ez ditut ordainduko. 24.- Aukeran, etiketa euskaraz duten produktuak aukeratuko ditut. 25.- Euskaraz ez dauden agiriak ez ditut sinatuko. 26.- Kontratuak eta nominak euskaraz eskatuko ditut. 27.- Administrazio publikoaren aurrean euskara erabiliko dut. 28.- Justizia administrazioan ez dut itzultzailerik onartuko. 29.- Neure inguruan ikusten ditudan hizkuntza eskubideen urraketen berri emango diot Behatokiari (www.behato­kia.org edo 902194332).
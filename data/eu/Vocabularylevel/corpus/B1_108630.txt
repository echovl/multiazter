Docutec Aurkene Mora: "Gaizki egiten duena azpimarratuz gero, hori bakarrik ikusiko du" Haurraren bizitzaren lehen urteak zein garrantzitsuak diren jakinda, Aurkene Morarengana hurbildu gara hainbat argibideren bila. Aurkene psikologoa izateaz gain Donostiako Zurriola ikastolako zuzendarietako bat ere bada. HABE.- Haurrek bitik zortzi urte bitarteko tarte horretan zertan ikasten dute bereziki?Aurkene Mora.- Haurrak bizitzen ikasten du. Azken finean, urte hauetan, gure izaera osoa, gure pertsonalitatea garatu eta finkatzen baita. Garapen hau banatu nahi izanez gero, hiru eremu nagusi har daitezke: lehenengoa, norberaren nortasuna eta horrekin lotuta norberaren gorputzaren ezagutza; bigarrena, ingurunearekin loturikoa; eta hirugarrena, komunikazio eta errepresentazio eremua. Lehenengoan, nortasuna, gorputz eskema eta autonomiarekin lotutako atalak garatzen dira. Autonomia aipatzen dudanean, bizitzako autonomia, bere gorputzarekiko autonomia, bere sentsazioak eta desioak, bere beharrak... bakarrik asetzea esan nahi dut. Bide hori bakarrik urratzea, laguntzarik gabe, alegia. Bestalde, ikasketa-munduan ere autonomiaz hitz egin dezakegu. Autonomia intelektuala, hain zuzen. Orotara, gure helburua gerora haurrak gai izan daitezen bakarrik, laguntzarik gabe ikasten ikasteko bideratzea da. Lan polita da baina... hitz potoloz beteta. Bigarrena, norbera eta ingurua izenekoa: adinaren arabera eduki honekin lotutako hainbat gai lantzen ditugu, guztiak familiarekin, gizartearekin edo ingurune fisikoarekin harremana dutenak. Azken eremuak hizkuntzaren lanketa hartzen du: hizkuntza idatzia, oraindik ere aurre idazketa eta irakurketa gisa, baina geroxeago irakurketa eta idazketa izango dena. Bestetik, eduki horiekin batera eremu honetan musika, artearekin lotutako atalak: plastika, dramatizazioa eta musika ere lantzen dira. Eta azkenik, matematikarekin lotutako planteamendu guztia. Beraz, pentsa zer ikasten duten. H.- Arazorik nagusienak zein dira etapa honetan? Beldur izatea, esaterako?A. M.- Zalantzarik gabe gertatzen da. Baina, adin jakin batean beldurrak naturalak dira, adinari dagozkion beldurrak dira: hor hiru urteren inguruan, batzuk ageriago adierazten dute eta beste batzuk ez hainbeste. Baina, adinari dagokion beldurra da. Esaterako, gauetan, bat-batean argia behar izatea, ordura arte normal oheratu direnak, gurasoen ohera joan beharra. Gaizki pasatzen dute, angustia hor dago, lagundu egin behar zaie. Baina, ez da lekuz kanpo gertatzen den zerbait. Ez da patologikoa, alegia. Hori kasu batzuetan, dudarik gabe, aztertu egin behar da eta adinetik kanpo gauzatzen baldin bada, aztertu egin behar da eta gurasoei orientabide batzuk eman behar zaizkie nola jokatu behar duten esateko. Bestelakoak ere izaten dira, adibidez, mugak oso garbi ez dituzten haurrak. Azken finean heztea hori da, ezta? zer egin dezaketen eta zer ez jabearaztea. Horretarako guk arau batzuk transmititu eta mugak jarri behar ditugu, gurasoek, lehenik, eta eskolak bigarren partean. Baina, etxetik hasi behar da. Ezin dena egin zera da: 'gaur hau emango dizut' edo 'hau egin dezakezu' nire umorearen arabera, eta hurrengo egunean hori bera galaraztea. Orduan, haurrek ez dakite non kokatzen diren. Eta mugak garbi ez badituzte, eskolan hori atzeman egiten da. Haur horiek arauak barneratzeko arazoak dituzte, kosta egiten zaie; eta arauak esaten dudanean, arau naturalez ari naiz, ikasteko garaian behar direnak barne: atentzioa, ezer lortzeko adimena zentratua edukitzea... Intseguritatea ez da gelako dinamikan eta lagunekin duten harremanetan bakarrik ikusten, ikasketetan ere badauka intzidentzia horrelako problematikak. Horregatik, haur batzuk egoera berri batzuen aurrean izutu egiten dira, ez daude konbentzituta gai ote diren zerbait aurrera ateratzeko. Normalean gure seme-alabei 'hori ez egin', 'orain ere ez duzu jaso' eta antzekoak esaten dizkiegu. Gaizki egindako guztia nabarmenduz, nahiz eta hobe beharrez izan, dudarik gabe. Baina, oso gutxitan esaten diegu 'zein ondo jaso duzun hau', 'zein ederki bainatu zaren bakarrik'... Nik balantza jartzen dut beti adibide bezala. Haurrak gaizki egiten dituen gauza guztiak balantzaren alderdi bat da. Hori bakarrik azpimarratuz gero, alderdi hori bakarrik ikusiko du. Eta haurrak biak ikusi behar ditu, positiboa eta negatiboa, oreka lor dezan. Azken finean, norberaren nortasuna oreka horretan garatzen delako eta horrek berak emango ligukeelako aurrera egiteko aukera. H.- Arazo jakin bati helduko diogu oraingoan: adin batera iritsita, zenbait haurrek gauez pixa egiten jarraitzen dute. Azalduko al dizkiguzu arazoari aurre egiteko aholku batzuk? Transcription:[+] Transcription:[-] - Pixaren arazoari nola egin aurre: guraso eta haurrarentzat aholkuak: - Hor lehenengo-lehenengo esango nukeena da, haurrek jaiotzez ez dakitela ez ibiltzen ez hitz egiten... Eta saiatzen gara: oinez ikasteko jarri egin behar ditugu, eskua eman behar zaio, erakutsi behar zaie pausuak ematen eta guzti hori egiten... Hitz egiteko hitz egiten diegu eta abar. Eta pixa egiteko erakutsi egin behar zaie baita ere. Adina dago. Egunez kontrolatzeko pixa bi urteren inguruan izaten da, bi urte esaten dudanean, hilabeteak gora behera. Gauez berriz hori ondo kontrolatuta daukatenean, hiru urteren inguruan ikasi behar dute. Horretarako, lehenengo paketea kentzea da, zeren paketea... askok espero dugu... noiz kenduko diot? Ba lehorra jaikitzen denean. Ez jauna. Erakutsi egin behar zaie. Paketea kendu nahiz eta busti ohea, kentzea nahitaezkoa da, arrazoi batengatik: guk esaten diegu: 'handia zara, pixarik ez duzu egin behar' Baina paketea jartzen baldin badiogu, mezu bikoitza eta kontraesana, mezu bikoitza transmititzen ari gara. Orduan guzti hori egin ondoren, egia haur batzuei kosta egiten zaiela. Arrazoiak ugariak izan daitezke: badaude esaten dutenez aspektu hereditario batzuk, nik ez dakit zenbateraino... gehiago lotzen dut hori muskulua kontrolatzeko... muskuluaren garapena ez dagoela erabat heldua. Eta horretarako ariketatxo batzuk daude. Ariketa da: agoantatu behar dute egunez ahal duten guztia pixarik egin gabe, ezinean daudenean doaz komunera eta hasten dira pixa egiten eta lehenengo tantak bota eta berriz ere gorde. Eta horretan jolas batean sartu, gurasoak eta beraiek: kontrolatu, kronometro batekin, ordulari batekin eta guzti hori motibazio askorekin. Hori batetik. Gero bestetik, aspektu fisiologikoa dago: zenbat eta ur gehiago edan, bada gehiago eliminatu behar dugu. Beraz, bostetatik aurrera gutxi gorabehera saiatu behar dute ahal den neurrian ez edaten, eta gaueko afariak ere izan behar dira nahiko lehorrak: esnea eman beharrean, biberoia, ba jogurta eman, esnekiak bai baina beste bide batzuen bidez. Hori horrela. Gero: konprobatuta dago mikzioak egiten direla normalean ohera sartu eta lehenengo ordu t'erdi horretan eta goizean, berriz, esnatu baino ordu t'erdi lehenago. Hala eta ere gurasoek kontrolatu behar dute ea beraien umeak zein momentutan pixa egiten duen. Horrek lana eskatzen die gurasoei, baina bueno epe batean hamabost egun hilabete batean kontrolatu behar dute hori: esnatu, jarri despertadorea (iratzargailua) momentu diferentetan, kontrolatua eta sistematizatua eta ikusi ea haurra pixa eginda dagoen ala ez. Zertarako? Bada, konturatzeko zein den normalean zein den bere pixa egiteko ordua, mikzioak zein momentutan den eta gero despertadorea (iratzargailua) jarri eta haurra pixa egitera eramateko. Aldez aurretik esan behar da, haurrentzat gratifikantea zerbait bada, da goizean lehorra esnatzea. Orduan, gero adin batetik aurrera oraindik ere lortu ez badute, bueno hori grosso modo esan dizut, nola egin behar den txikitan, ez? Nik gurasoei planteatzen diet prozesu guzti hori egitea eta_ erabat konduktista da planteamendua, egia da eh? Horrekin lotuta ez baldin badaude arazo afektiboak, psiko-afektiboak oso baliagarria da planteamendu hori. Orduan, planteatzen diet hori, nirekin etorri behar dute astero emaitzak erakustera. Ni azken finean hemen bitartekari bat besterik ez naiz, alegia, ez baldin badute zerbait lortu edo zerbait egin behar badu haurrak edo, ni naiz agintzen dudana edo ni naiz saria kentzen duena. Eta era horretan, agresibitate posible hori harremanetarako agresibitate hori niregana bideratzeko eta ez gurasoengana. Planteamendu horretan sariak ere_ beraien artean adostu behar dituzte sariak. Saritxoak beti ere, hori oso serio esaten diet ez direla materialak izan behar: izan daiteke janari bat: lentejak (dilistak) jatea edo espagetiak edo-eta eguraldi ona dagoenean, kometa bat dantzatzea joatea hondartzara. Ulertzen? Baina materiala ez. Horretaz gain, laguntzen du gurasoei laguntzen die haurrak pixka bat gehiago ezagutzen, hau da benetan pentsatu behar dute zer den bere semeak edo alabak atsegin duena. Beraz, badaude beste lotura edo harremana sendotzeko, haurra gehiago ezagutzeko eta baliagarriak diren puntu batzuk. Orduan harrak ekartzen dizkit sei sari eta gurasoek beste sei. Eta nik planteatzen dut ea noiz eta zein lorpenekin lortuko duten saria. Hasieran izango da bada astean bi egunetan lehorra jaikitzen direnean ez dakit zer eta aurrera, prozesuan aurrera, izango da bada zazpi borobil gorri markatutakoan. Kalendari bat egiten dute eta kalendari horretan soilik markatzen dira lorpenak. Ze hemen saritu nahi dugu lorpena eta ez dugu zigortu nahi ez badu lortzen, ulertzen? Nik beti ere estimulu positiboak planteatzen dira eta azkenean, benetan txapelduna denean, beraien artean adostutako sari inportante hori lortzen da. - Pixaren arazoari nola egin aurre: guraso eta haurrarentzat aholkuak: - Hor lehenengo-lehenengo esango nukeena da, haurrek jaiotzez ez dakitela ez ibiltzen ez hitz egiten... Eta saiatzen gara: oinez ikasteko jarri egin behar ditugu, eskua eman behar zaio, erakutsi behar zaie pausuak ematen eta guzti hori egiten... Hitz egiteko hitz egiten diegu eta abar. Eta pixa egiteko erakutsi egin behar zaie baita ere. Adina dago. Egunez kontrolatzeko pixa bi urteren inguruan izaten da, bi urte esaten dudanean, hilabeteak gora behera. Gauez berriz hori ondo kontrolatuta daukatenean, hiru urteren inguruan ikasi behar dute. Horretarako, lehenengo paketea kentzea da, zeren paketea... askok espero dugu... noiz kenduko diot? Ba lehorra jaikitzen denean. Ez jauna. Erakutsi egin behar zaie. Paketea kendu nahiz eta busti ohea, kentzea nahitaezkoa da, arrazoi batengatik: guk esaten diegu: "handia zara, pixarik ez duzu egin behar" Baina paketea jartzen baldin badiogu, mezu bikoitza eta kontraesana, mezu bikoitza transmititzen ari gara. Orduan guzti hori egin ondoren, egia haur batzuei kosta egiten zaiela. Arrazoiak ugariak izan daitezke: badaude esaten dutenez aspektu hereditario batzuk, nik ez dakit zenbateraino... gehiago lotzen dut hori muskulua kontrolatzeko... muskuluaren garapena ez dagoela erabat heldua. Eta horretarako ariketatxo batzuk daude. Ariketa da: agoantatu behar dute egunez ahal duten guztia pixarik egin gabe, ezinean daudenean doaz komunera eta hasten dira pixa egiten eta lehenengo tantak bota eta berriz ere gorde. Eta horretan jolas batean sartu, gurasoak eta beraiek: kontrolatu, kronometro batekin, ordulari batekin eta guzti hori motibazio askorekin. Hori batetik. Gero bestetik, aspektu fisiologikoa dago: zenbat eta ur gehiago edan, bada gehiago eliminatu behar dugu. Beraz, bostetatik aurrera gutxi gorabehera saiatu behar dute ahal den neurrian ez edaten, eta gaueko afariak ere izan behar dira nahiko lehorrak: esnea eman beharrean, biberoia, ba jogurta eman, esnekiak bai baina beste bide batzuen bidez. Hori horrela. Gero: konprobatuta dago mikzioak egiten direla normalean ohera sartu eta lehenengo ordu t'erdi horretan eta goizean, berriz, esnatu baino ordu t'erdi lehenago. Hala eta ere gurasoek kontrolatu behar dute ea beraien umeak zein momentutan pixa egiten duen. Horrek lana eskatzen die gurasoei, baina bueno epe batean hamabost egun hilabete batean kontrolatu behar dute hori: esnatu, jarri despertadorea (iratzargailua) momentu diferentetan, kontrolatua eta sistematizatua eta ikusi ea haurra pixa eginda dagoen ala ez. Zertarako? Bada, konturatzeko zein den normalean zein den bere pixa egiteko ordua, mikzioak zein momentutan den eta gero despertadorea (iratzargailua) jarri eta haurra pixa egitera eramateko. Aldez aurretik esan behar da, haurrentzat gratifikantea zerbait bada, da goizean lehorra esnatzea. Orduan, gero adin batetik aurrera oraindik ere lortu ez badute, bueno hori grosso modo esan dizut, nola egin behar den txikitan, ez? Nik gurasoei planteatzen diet prozesu guzti hori egitea eta_ erabat konduktista da planteamendua, egia da eh? Horrekin lotuta ez baldin badaude arazo afektiboak, psiko-afektiboak oso baliagarria da planteamendu hori. Orduan, planteatzen diet hori, nirekin etorri behar dute astero emaitzak erakustera. Ni azken finean hemen bitartekari bat besterik ez naiz, alegia, ez baldin badute zerbait lortu edo zerbait egin behar badu haurrak edo, ni naiz agintzen dudana edo ni naiz saria kentzen duena. Eta era horretan, agresibitate posible hori harremanetarako agresibitate hori niregana bideratzeko eta ez gurasoengana. Planteamendu horretan sariak ere_ beraien artean adostu behar dituzte sariak. Saritxoak beti ere, hori oso serio esaten diet ez direla materialak izan behar: izan daiteke janari bat: lentejak (dilistak) jatea edo espagetiak edo-eta eguraldi ona dagoenean, kometa bat dantzatzea joatea hondartzara. Ulertzen? Baina materiala ez. Horretaz gain, laguntzen du gurasoei laguntzen die haurrak pixka bat gehiago ezagutzen, hau da benetan pentsatu behar dute zer den bere semeak edo alabak atsegin duena. Beraz, badaude beste lotura edo harremana sendotzeko, haurra gehiago ezagutzeko eta baliagarriak diren puntu batzuk. Orduan harrak ekartzen dizkit sei sari eta gurasoek beste sei. Eta nik planteatzen dut ea noiz eta zein lorpenekin lortuko duten saria. Hasieran izango da bada astean bi egunetan lehorra jaikitzen direnean ez dakit zer eta aurrera, prozesuan aurrera, izango da bada zazpi borobil gorri markatutakoan. Kalendari bat egiten dute eta kalendari horretan soilik markatzen dira lorpenak. Ze hemen saritu nahi dugu lorpena eta ez dugu zigortu nahi ez badu lortzen, ulertzen? Nik beti ere estimulu positiboak planteatzen dira eta azkenean, benetan txapelduna denean, beraien artean adostutako sari inportante hori lortzen da.
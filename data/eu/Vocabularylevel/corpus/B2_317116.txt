Docutec Nolako piztia zara? Badira lagun hurkoari odola zurrupatzen dioten giza piztiak, baina, bokaziozko azti horiez gain, badira beste hainbat: zu horietako bat izan zaitezke, agian. Hala ote den jakiteko, erantzun galderei. - Lagunekin erronda bat hartu ondoren, ordaintzeko garaia iritsi da. Patrikan badaukazu dirua. Ez duzu ateratzen. Beste norbaitek ordaintzea espero duzu. 50 euroko bat ateratzen duzu. Ez daukazu txanponik. Txanponak ateratzen dituzu, ordaintzeko. - Lagunekin bazkaria egin duzu, eta harrikoa egiteko ordua iritsi da. Telebistari begira geratzen zara, ezer esan gabe. Harrikoa egiteko zutitzen zara, baina berandutu egin zaizula gogoratzen duzu. Harrikoa egiten duzu. - Greba egin nahi duzue eskolan, baina irakasleak esan du azterketa egiten ez duenak ez duela aprobatuko. Leihotik begiratzen duzu, zer erabakiko zain. Greba egin beharra aldarrikatzen duzu, baina "borroka egiteko beste moduak badirela" gogoratzen duzu. Greba egiten duzu. - Irakur zalea den neska bat ezagutu duzu, baina zuri liburuak bost axola. Irakurtzea "ondo" dagoela esaten duzu, eta, xehetasunetan sartu gabe, zuk ere irakurtzen duzula aipatzen duzu. Liburu batzuen atzeko orriak irakurtzen dituzu, eta liburu horiek osorik irakurri dituzula esaten duzu. Irakurtzeak gogaitu egiten zaituela onartzen duzu. - Zure koadrilako baten mutil laguna gustatzen zaizu. Berak ere jarrera "ona" dauka zurekin. Berarekin lotzen zara, enroilatzeko, ondorioei begiratu gabe. Berarekin enroilatzen zara, eta besteak "txapa izugarria" eman zizula deitoratzen duzu. "Ezin izan nuen ezer ere egin". Ez zara berarekin enroilatzen. EMAITZAK: "1" erantzun baduzu: Kontuz. Aztia zarela uste duzu, baina zure ingurukoek oso ondo ezagutzen zaituzte. Ez duzu moralik, ez duzu ganorarik, eta laster koadrilatik kanporatua izango zara. Ez joan urte amaieran egin behar duzuen bidaiara: bizkarra emango dizute. Aldatu eskolaz eta herriz. Onena izango duzu. "2" erantzun baduzu: Zorionak. Benetako alproja zara. Gutxi egiteari etekina ateratzen diozu. Nahi duzuna egiten duzu. Libre zara, eta inor ez da konturatzen. Jendea liluratzen duzu. Politikan etorkizuna izango zenuke. Edota GKE batean; Greenpeace-n, adibidez. "3" erantzun baduzu: hankabiko jatorra zara. Gardena zara, zintzoa, lagunen laguna, fidatzekoa. Baina ez duzu mundu honetan etorkizun distiratsurik. Lan egin arren, ez dizute estimatuko. Beti eskatuko dizute gehiago. Eskrupulurik gabekoek jan egingo zaituzte. Hori bai: maite zaituztenek, biziki maite zaituzte.
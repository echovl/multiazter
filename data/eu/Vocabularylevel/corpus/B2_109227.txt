Docutec Nola gidatzen dute gazteek? Aseguru-etxe baten eskutik etorri da 'Nola gidatzen dute gazteek?' izeneko txostena. Autoa gidatzen dutenen jarrera aztertu da eta jasotako emaitzen arabera, 25 eta 34 urte bitarteko gazteak dira trafikoko arau-hauste gehien egiten dituztenak. Aseguru-etxeen kezka 18 eta 24 urte bitarteko gazteen artean gertatzen den ezbehar -kopuru handiak eraman du Línea Directa Aseguradora etxea azterketa sakon bat egitera. Ikerketa honetan bost adin-tarte ezarri dira (18-24 urte, 25-34 urte, 35-44 urte, 45-54 urte eta 55-64 urte) eta atera den ondoriorik azpimarragarriena zera da: 18 eta 44 urte bitartekoek gidatzeko modu ausartegia dute, urduria. Gainera, abiadura eta alkohola gustatzen zaie, hau da, istripu gehien eragiten dituzten faktoreak. Ondorio hauek datuetara ekarrita, ikusiko dugu abiaduraren kasuan, bataz bestekoa ezartzeko garaian, lehenbizi 25 eta 34 urte bitartekoak egongo liratekeela, abiadura-muga %33 gainditzen baitute autobian, errepidean %20 eta hirian, berriz, %28. Oso hurbil 18-24 urte bitartekoak egongo lirateke, %33 gaindituz abiadura-muga autobian, %14 errepidean eta %31 hirian. Hirugarren tokian 35-44 urtekoak egongo lirateke, datu hauekin: %33 autobian, %14 errepidean eta %24 hirian. Arauekiko errespetuari dagokionez, eta ohikoenak diren lau arau-hausteak erreferentziatzat hartuta, 25-34 urtekoak dira arau gehien hausten dituztenak. Datuak? Semaforoa anbar dagoenean pasatzen dute (%47), ez dira zebra-bideetan gelditzen (%29) eta bigarren ilaran aparkatzen dute autoa (%27). 18-24 urte bitartekoek, berriz, gehiagotan aurreratzen dute galarazita dagoen lekuetan. Segurtasun-neurriei buruzko erabilera eta iritziari dagokionez, emaitzek diote ohikoena, hau da, segurtasun-uhala, dela gazteen artean estimatuena. Adinean aurrera egin ahala, berriz, modernoagoak diren ABS balaztek hartzen dute toki hori.   Zuzenketa-orria Hauexek dira hautsi aditzaren adiera ezberdinak: puskatu, zatitu bukatu, moztu, eten ondu, hobetu urratu (legea)
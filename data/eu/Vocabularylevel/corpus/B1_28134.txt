Docutec Kaloria gutxi eta luze bizi Albiste laburra. Ikertzaile batzuen arabera kaloria gutxi hartzeak bizitza luzatzen du. Horren zergatia azaltzen du. Ameriketako Estatu Batuetako Wisconsin-Madison Unibertsitatean elikadurari buruzko ikerketa egin dute, eta kaloria gutxidun dieta egitea gazte mantentzeko ona dela ondorioztatu dute. Saguekin egindako ikerketa batean oinarritu dira ondorio hori plazaratzeko, baina andre eta gizonetan ere antzeko zerbait jazotzen den ustea plazaratu dute ikertzaileek. Proceedings of the National Academy of Sciences argitalpenean eman dute adituek beren ustearen berri. Kaloria gutxidun dieta egiteak batez ere bihotzari onura handia egiten diola ondorioztatu dute. Era berean, zelulen bizitza ere luzatu egiten dela ondorioztatu dute eta immunologi sistemari mesede egiten diola. Lehendik bazeuden kaloria gutxidun dietak eta bizi luzeagoa eta osasuntsuagoa lotzen zituzten ikerketak, eta hau ildo berekoa da. Ikertzaileek iradoki dutenez, elikadura arinak zenbait eraldaketa genetiko —bihotzeko gaitzen eragile izaten dira maiz— moteltzen ditu, osasunaren mesedetan.
Docutec Juan Carlos Murillo: "Ikasle tipologia berriekin hasi beharko dugu lanean" Bilboko Juan Mateo Zabala euskaltegiari IQNnet kalitate-saria eman zioten ikasturte hasieran. Iralako Gau eskola moduan hasi zuen jarduna duela 30 urte inguru, eta laster euskaltegi bilakatu zen. 22 behargin ditu gaur egun, eta Juan Carlos Murillo zuzendariak esan digunez, aurrera jarraitzeko kemena eta orain artekoa saritzen du kalitate-sariak. HABE.- Ikasturte hasieran izan zen arren, lehendabizi zorionak eman behar dizkizuegu...JUAN CARLOS MURILLO.- Eskerrik asko.   H.- Ez da apur bat bitxia egiten horrelako sariren bat euskaltegi bati ematea?J.C.M.- Ez, nire ustez kalitatearen kultura aspaldi erroturik dugu. Hezkuntzari dagokionez, industria mundutik hurbilen zeuden zentroetatik hasi ziren, lanbide heziketatik-eta, eta apurka-apurka hedatzen joan da. Euskaltegietara ere ailegatu da, eta bazen garaia, ez?   H.- Ikasle-kopuru ederra duzue.J.C.M.: Gure inguruan badira guk baino ikasle kopuru handiagoak dituztenak, baina nahiko ikasle-talde handia dugu, bai. Urtean 800 ikasleren bueltan izaten gara.   H.- Agiri honekin ikasle gehiago zuenganatzea itxaroten duzue?J.C.M.: Ez, ez dut uste. Izan liteke bateren bat etortzea, baina ez dut uste.   H.- Zuek urte luzeak daramatzazue lanean, pentsatzen dut ondo hartuko zenutela.J.C.M.- Bai, pozik. Azkenean urte luze baten prozesuaren amaiera bikaina emateko modua da kalitate-agiria. Barruko hobekuntza-prozesua hasi genuen, eta pentsatu ere, kalitate-agiriaren bila jotzea aukera polita zela. Bestetik, betiko ikasleari begira egin genuen, eurak ere merezi zutelako nolabaiteko esker ona. Eta hauekin batera aspaldi sartuta gaude enpresa munduan, eta mundu horretan kalitatearen kultura aspaldi sustraitutakoa da. Pentsatu genuen horiei begira ere, kalitate-agiriaren bila jo behar genuela.   H.- Kalitatearen aldeko apustu horrek zuengan zelako eragina izan du?J.C.M.- Egia esan, handi-handia ez da izan. Orain hiru urte HABEren aldetik kurrikuluma berritzekoa etorri zen, eta hori aprobetxatuz, kalitatearen aldeko apustua egitea otu zitzaigun. Ikusi genuen gure lan egiteko modua eta oro har egiten ari ginen lana, kalitate-sistemak eskatzen zuenetik oso hurbil zegoela. Horretaz baliatuz, kurrikulum berrikuntza-prozesuaz baliatuz, kalitate-sistemari ekin genion. Hala ere esan behar dut ahalegin berezia eskatu digula. Batez ere, dokumentatze aldera egin dugun lanak eskatu digu ahaleginik handiena. Kalitate-sistema hainbat prozesutan oinarritzen da, horiek eskuratzeko helburuetan, eta egitasmo ezberdinak egin behar dira helburuak lortzeko. Jarraipena egin behar da, eta zurrunbilo horretan sartuta geundela jabetu ginen, zergatik ez kalitate-agiria eskuratzeko beste ahalegin txikitxoagoa egin? Esan eta egin. Eta emaitzak agerian daude, lortu dugu.   H.- Euskaltegien beherakada, krisialdia aipatzen da askotan. Zuek egindako hautu horrekin badu zerikusirik?J.C.M.- Gure esparruan argi dago urte batzuetatik hona izan dela beherakada. Guk, egia esan, ikasle-kopuru aldetik ez dugu askorik igarri. Baina, eman dela argi dago. Aurten, esaterako, ohiko ikasleen kopurua hazi egin da. Guk 'ohiko ikasle' esaten diogu bere kabuz hona datorrenari. Badira beste batzuk, administrazioaren bidez datozenak; hezkuntzako edota administraziotik bertatik datozenak. Esaten ari nintzaizuna, aurten gora egin dugu; esango nuke, baina, nahiko joera orokorra izan dela. Gure lan egiteko erak balio du, emaitzak eman ditu eta ona da. Krisi-hotsak entzuten ziren sasoian zerbait egin behar zen. Pentsatu genuen prozesu ezberdinetan oinarritu behar genuela gure jarduna, ikaslearengan ardaztutako prozesuak indartu eta hobekuntzaren aldeko ahaleginak egin. Horren aldeko apustua ezinbestekoa zen.   H.- Lehen esan duzu zuen lana enpresetara ere zabaldu duzuela. horrek ere lagunduko dizue aurrera egiteko orduan, ez?J.C.M.- Baietz uste dugu. Gure esparrua oraindik ez da oso era orokorrean zabaldu, baina gero eta gehiago dira horren alde jotzen dutenak. Enpresen aldetik ere gero eta eskari gehiago dago, eta kalitatea ere eskatu egiten dute.   H.- Zer da errazago, euskaltegian bertan ikasleekin lan egitea ala enpresetara jo eta bertan egitea?J.C.M.- Funtsean berdintsua dela esango nuke. Badira aldeak eta ezberdintasunak, baina aldi berean oso antzekoak dira. Enpresetan helburuak zehazturik izaten dituzte. Denetarik eskatzen dute; badira euskara-planak goitik behera eskatzen dituztenak, badira formazio-jarduerak eskatzen dituztenak. Helburuak zehatzagoak direnez, gauzak zehaztuago eraman behar dira. Beharbada, enpresa-taldeak homogeneoagoak izaten dira, baina alde handirik ez dut ikusten nik.   H.- Euskaltegietan omen dagoen krisiari helduz, zuen artean bada lehiakortasunik?J.C.M.- Lehiakortasuna beti izan da. Kokapen geografikoak bereizten gaitu batik bat. Euskaltegi batetik bestera aldeak izango dira, baina esango nuke kokapen geografikoak baldintzatzen duela euskaltegi bakoitzaren lana. Ajusteak egin beharko direla ukaezina da, baina nik uste dut denontzat badagoela lana. Bilbon, esaterako, oraindik asko dago egiteko. Badakit jakin, zenbait gela zarratu izan dituztela, baina euskaltegien mapa ondo zehaztuta dago Bilbon, eta nik uste dut denontzat dagoela lana.   H.- Eta honen aurrean, zer egin daiteke?J.C.M.- Krisi-hotsak entzuten hasi zirenean, ia aldi berean hausnarketa sakonerako tenorea etorri zen. Barru gogoeta izan zen leku denetan egin zena. Eta orain, zer? Ordura arte ikasleak berez etortzen ziren, eta beste eskenatoki batean sartu ginen. Eraldaketa derrigorrezkoa zela ikusi zen. Ikasle-tipologia berriak aztertu behar dira, nire ustez, lan egiteko sistema berriak ezarri. Auto-ikaskuntza, adibidez, zenbait tokitan ezarri den metodoa da, eta emaitzak ez dira txarrak. Esaten da krisi guztietan badela aukerarik, badela zer atera, eta nik uste dut krisialdi honetatik ere badela zer ikasia. Esate baterako, hor dago etorkinen taldea. Ikasle berria da, eta berari egokitutako lan-sistema atondu beharko genuke. Hori izan liteke irtenbideren bat. Beste batzuk, baina, badaude. Ikasle-multzo berriak daude, orain arte aintzat izan ez ditugunak, eta beharbada gure ikusmira zabaldu beharko genuke. Transcription:[+] Transcription:[-] Juan Carlos Murillo. Transkripzioa GOIZALDE LANDABASO.- Juan Carlos Murillo, egunon. JUAN CARLOS MURILLO.- Egunon. G.L.- Eta zorionak. J.C.M.- Eskerrik asko. G.L.- Aspaldi pentsatzen dut eman zizula edo zizutela AENORek IQNnet agiria, baina hala ere zoriondu egin beharra dago, izan ere horrelakoak egunero ez dira jasotzen, ez? J.C.M.- Bai, beno, egia esan zertifikazio agiria irailaren 23an edo uste dut eman zela, sinatu zela gutxienez, baina bai, kurtsoaren hasieran. G.L.- Eta ez da apur bat arraro egiten euskaltegi bati horrelako agiri bat ematea? J.C.M.- Ez, nire ustez kalitatearen kultura aspaldi dago sartuta gure inguruan eta Hezkuntzan hain zuzen industriatik gertuen zeuden zentroetatik hasi zen, lanbide heziketa eta hortik hasi zen, eta gero apurka-apurka joan da zabaltzen beste ikastetxe mota batzuetara, ikastolak, institutuak eta horrela. Bazen garaia euskaltegietara ere heltzeko. G.L.- Zuek zelan hartu duzue? J.C.M.- Zelan, zertifikazioa? G.L.- Bai. J.C.M.- Ondo, oso ondo. Azkenean agiria kanpoko errekonozimendu bat da. Benetako lana etxe barruan egitekoa da baina, beno, ondo, zeren azken finean urtebete luzearen prozesu baten buruan, ondo dago. G.L.- Zuek urte asko daramatzazue lanean euskararen inguruan? J.C.M.- Bai, bai, beno, zentro moduan, hasiera batean hau zen IRALAko gau eskola, eta hori hasi zen, nik dakidala, 1974-75 ikasturtean uste dut hasi zirela lehenengo eskolak eta jada euskaltegi moduan, zeren euskaltegien erregistroa 82an uste dut sortu zela HABESEAren Legearekin, eta jada euskaltegi moduan 83tik aurrera. Baina, bai, ia-ia 30 urte laister. G.L.- Uste dut ikasle kopuru izugarria duzuela. J.C.M.- Beno, zentro handi-handia ez gara, gu baino zentro handiagoak badira, baina ibiltzen gara urtean. Zentrotik pasatutako ikasle-kopurua 800 bueltan ibiltzen da, urtetik urtera, zazpiehun eta piko, zortziehunen buelta horretan ibiltzen dira urtean zehar pasatzen direnak. G.L.- Agiri honekin itxaroten duzue ikasle gehiago jasotzea? J.C.M.- Beno, baten bat izan liteke, baina ez dut uste. Gehien bat da, batetik zen barruko hobekuntza prozesu bat martxan jarri zen lehenengo kontua, eta bigarrena gure betiko ikasleari nolabaiteko gure betiko ikasleari begira egiten zen nolabaiteko, ba ez dakit, esfortzua, eta nolabaiteko errekonozimendua, guk ikusten genuen hor zor zitzaiela gure ikasleei. Eta gero gu espezializatuta gaude hainbat erakundetan, esan nahi dut enpresak eta horrelakoetan. Eta horiei begira ere uste genuen pauso garrantzitsua zela, nolabait industria munduan, enpresa munduan, kalitatearena, esaten nizun, aspaldi sartutako kultura bat da, eta uste genuen ez bakarrik goiko ikasleei begira baizik eta ikasle enpresa horiei begira ere, gure bezero diren enpresa horiei begira ere egin beharreko esfortzua bazela. G.L.- Zuengan zer-nolako eragina izan du kalitatearen aldeko apustu horrek? J.C.M.- Gure eguneroko lanean eta? Ba egia esan handi-handia ez da, beno, guk hor aprobetxatu genuen orain hiru urte atera zen kurrikulumak berritzeko Ebazpena, HABEren aldetik, eta horretan sartuta ginela konturatu ginen egiten ari ginen lana oso gertu zegoela kalitate-sistemak ezartzeko lanak eskatzen zuenetik, ez? Eta apur bat baliatu ginen kurrikulum-berrikuntza prozesu horretaz kalitate-sistema ere martxan jartzeko. Eragina gehien bat esfortzurik handiena izan da dokumentatze aldera egiten den esfortzua, hau da, kalitate-sistemak eskatzen du hainbat prozesu, batez ere prozesuetan oinarritzen da, hainbat prozesu eta hainbat helburu eta helburu horiek lortzeko planak eta horrelakoak dokumentatzea eskatzen du eta gero horren jarraipena egitea. Baina, egia esan, horregatik hain zuzen abiatu ginen ziurtagiriaren bila, ikusten genuelako gure betiko jarduera nahikoa hurbil zegoela kalitate-sistema batetik. G.L.- Eta hori guztiz eraldatu duzue. Zenbat irakasle zaudete orain hor? J.C.M.- Hogeita bi. Beno, hogeita bi langile guztira. Irakaskuntzan, hogei bat. G.L.- Ez dakit zuek kalitatearen alde egindako apustu horrekin zerikusia izango ote duen, pentsatzen dut baietz, euskaltegien beherakada aipatzen dute euskaltegi askok, krisialdian edo daudela. Ez dakit nola ikusten duzun zuk hori. J.C.M.- Beno, sektorean argi dago beherakada izan dela urte batzuetatik hona. Gurean ikasle kopurutan, aurten adibidez, ohiko ikasleetan, guk deitzen diogu ohiko ikaslea bere kabuz etortzen den ikasleari. Esan nahi dut, horretaz aparte badira Administrazioak berak zuzentzen dituen ikasleak, bai Hezkuntzako langileak, bai Administrazio publikokoak eta abar. Horiek guretzat dira Administrazioko ikasleak direnak, baina berez etortzen den ikasle kopurua, adibidez aurten gora egin dugu baina uste dut nahiko orokorra izan dela joera hori. Hala ere, guk beherakada, beherakada handirik ez dugu sumatu gurean zorionez. Hor ere bazen kalitatearen aldeko apustua krisi-hotsak eta entzuten ziren inguru batean esaten genuen 'beno, guk zelako apustua egingo dugun', eta ikusten genuen gure lan egiteko sistema eta lan egiteko modua betiko lan egiteko moduko apustu bat egin nahi genuen, esan nahi dut, gure ustez daukagun lan egiteko sistemak balio du, ona da emaitzak lortzeko, eta egin nahi genuen beste ahalegin bat linea horretan, hau da, prozesuetan oinarritu, ikaslearengan ardaztutako prozesuak indartu, emaitzak eta hobekuntzaren aldeko esfortzuak egin. Hori izan da beti apur bat gure lan egiteko sistema eta ikusten genuen horren aldeko apustu bat egin behar zela krisi-hotsak eta entzuten ziren momentu batean, eta hori ere izan zen kalitate-sistema honetan sartzeko arrazoietako bat. G.L.- Zuk aipatu duzu lehentxeago enpresetara eta zabaldu egin duzuela zuen jarduera. Horrek lagundu egingo dizue etorkizunean? Pentsatzen dut beste era batera lan egiteko. J.C.M.- Uste dugu baietz, esan nahi dut oraindik gure sektorera ez da heldu baina gero eta zabalagoa da, eta beno, bide hori hartu duten enpresa kopurua gero eta handiago da eta gero eta aukera zabalagoa da kalitatearen aldeko eskariak ere egotea gizarte mailan eta enpresa munduan. Hala espero dugu behintzat. G.L.- Zer da errazago, ikasleekin lan egitea zuen zentroan, hau da, zuengana doazen ohiko ikasleekin edo enpresetara joan behar izatea? J.C.M.- Oso antzekoa da. Beno, ezberdina da normalean, gehien bat, helburuak eta. Baina oso antzekoa da. Helburu zehatzak izaten dituzte normalean enpresetan, denetarik egoten da, esan nahi dut, badira beste formakuntza jarduera bat eskaintzen duten enpresak, beste barik, eta beste aldetik badira nolabaiteko euskara plana goitik behera eratuta duten enpresak. Orduan horiekin helburuak normalean zehaztuagoak izaten dira. Baina orokorrean oso-oso antzeko prozesua izaten da. Egon daitekeen aldea da enpresa taldeak nolabait helburuen aldetik eta ikasle tipologiaren aldetik konpaktuagoak izaten dira, homogeneoagoak izaten dira hemengo taldeak baino. Baina egia esan, ez dago aparteko alderik, alde handirik behintzat ez dago. G.L.- Eta euskaltegien artean, zuen artean, egoten da lehiakortasunik, edo denontzat lekua dago eta denontzat lana? J.C.M.- Lehiakortasuna beti izan da, baina nire ustez euskaltegiak eta normalean kokapen geografikoak edo bereizten gaitu gehien bat. Nire ustez gaur egun, aldeak izango dira euskaltegi batetik bestera, baina normalean euskaltegiaren izaera oso-oso lotuta egoten da, izaera edo jarduera, kokapen geografiko batekin. Ajusteak egin, egin beharko dira. Ez dakit nik herrietan, eta herri txikietan batez ere, nola ibiliko diren baina nire ustez Bilbo batean, gu Bilbon gaude, badago oraindik zer egin eta gainera gaur egun Bilbon dagoen mapa edo euskaltegien banaketa hori aspaldi-aspalditik dator. Badakit nik txiki batzuk edo igual euskaltegi izan gabe, gela desplazatu batzuk itxi egin direla baina orokorrean badago oraindik zeregin eta badago lana denontzat. G.L.- Gelak zerratzea notizia ona da edo txarra da? J.C.M.- Izatez txarra da. Gertatzen dena da krisi-hotsak hasi zirenean hor hasi zen euskaltegietan nire ustez beste hausnarketa, barne hausnarketa prozesu bat nolabait esanez 'ordura arte ikasleak berez etortzen ziren, gutxi gorabehera, berez etortzen ziren' eta hor ere aldaketa bat eman behar zen eta ikasle tipologia berriak aztertu, lan egiteko sistema berriak aztertu eta hor batzuk hasi ziren, adibidez, auto-ikaskuntza zentroak edo auto-ikaskuntza gelak zabaldu, enpresetara jo, ikasle mota berriak kontuan hartu. Beno, esaten da krisi guztietan badagoela aukera, ezta? Eta orduan nire ustez sektorean gaur egun ematen ari den horietako bat da, batetik ikasleen tipologiak aztertu eta tipologia berri horiei, hor dago etorkinen sektorea ere edo etorkinen multzoa. Eta nire ustez hor badago ikasle tipologia batzuk aztertu beharrekoak eta aztertzen hasi direnak eta erantzun bereziak ematen ari direnak, eta beste aldetik ikasteko eta irakasteko sistemak batetik hobetu eta beste alde batetik sistema berriak ere kontuan hartu. Nire ustez, krisia bai eta horrekin batera aukerak zeintzuk diren nire ustez aztertu egin behar da eta aztertzen ari da. G.L.- Juan Carlos Murillo, benetan eskerrik asko gure galderak erantzutearren, eta aurrera jarraitu dezazun eta beste Agiri asko jaso. J.C.M.- Zuri. Ederto. Juan Carlos Murillo. Transkripzioa GOIZALDE LANDABASO.- Juan Carlos Murillo, egunon. JUAN CARLOS MURILLO.- Egunon. G.L.- Eta zorionak. J.C.M.- Eskerrik asko. G.L.- Aspaldi pentsatzen dut eman zizula edo zizutela AENORek IQNnet agiria, baina hala ere zoriondu egin beharra dago, izan ere horrelakoak egunero ez dira jasotzen, ez? J.C.M.- Bai, beno, egia esan zertifikazio agiria irailaren 23an edo uste dut eman zela, sinatu zela gutxienez, baina bai, kurtsoaren hasieran. G.L.- Eta ez da apur bat arraro egiten euskaltegi bati horrelako agiri bat ematea? J.C.M.- Ez, nire ustez kalitatearen kultura aspaldi dago sartuta gure inguruan eta Hezkuntzan hain zuzen industriatik gertuen zeuden zentroetatik hasi zen, lanbide heziketa eta hortik hasi zen, eta gero apurka-apurka joan da zabaltzen beste ikastetxe mota batzuetara, ikastolak, institutuak eta horrela. Bazen garaia euskaltegietara ere heltzeko. G.L.- Zuek zelan hartu duzue? J.C.M.- Zelan, zertifikazioa? G.L.- Bai. J.C.M.- Ondo, oso ondo. Azkenean agiria kanpoko errekonozimendu bat da. Benetako lana etxe barruan egitekoa da baina, beno, ondo, zeren azken finean urtebete luzearen prozesu baten buruan, ondo dago. G.L.- Zuek urte asko daramatzazue lanean euskararen inguruan? J.C.M.- Bai, bai, beno, zentro moduan, hasiera batean hau zen IRALAko gau eskola, eta hori hasi zen, nik dakidala, 1974-75 ikasturtean uste dut hasi zirela lehenengo eskolak eta jada euskaltegi moduan, zeren euskaltegien erregistroa 82an uste dut sortu zela HABESEAren Legearekin, eta jada euskaltegi moduan 83tik aurrera. Baina, bai, ia-ia 30 urte laister. G.L.- Uste dut ikasle kopuru izugarria duzuela. J.C.M.- Beno, zentro handi-handia ez gara, gu baino zentro handiagoak badira, baina ibiltzen gara urtean. Zentrotik pasatutako ikasle-kopurua 800 bueltan ibiltzen da, urtetik urtera, zazpiehun eta piko, zortziehunen buelta horretan ibiltzen dira urtean zehar pasatzen direnak. G.L.- Agiri honekin itxaroten duzue ikasle gehiago jasotzea? J.C.M.- Beno, baten bat izan liteke, baina ez dut uste. Gehien bat da, batetik zen barruko hobekuntza prozesu bat martxan jarri zen lehenengo kontua, eta bigarrena gure betiko ikasleari nolabaiteko gure betiko ikasleari begira egiten zen nolabaiteko, ba ez dakit, esfortzua, eta nolabaiteko errekonozimendua, guk ikusten genuen hor zor zitzaiela gure ikasleei. Eta gero gu espezializatuta gaude hainbat erakundetan, esan nahi dut enpresak eta horrelakoetan. Eta horiei begira ere uste genuen pauso garrantzitsua zela, nolabait industria munduan, enpresa munduan, kalitatearena, esaten nizun, aspaldi sartutako kultura bat da, eta uste genuen ez bakarrik goiko ikasleei begira baizik eta ikasle enpresa horiei begira ere, gure bezero diren enpresa horiei begira ere egin beharreko esfortzua bazela. G.L.- Zuengan zer-nolako eragina izan du kalitatearen aldeko apustu horrek? J.C.M.- Gure eguneroko lanean eta? Ba egia esan handi-handia ez da, beno, guk hor aprobetxatu genuen orain hiru urte atera zen kurrikulumak berritzeko Ebazpena, HABEren aldetik, eta horretan sartuta ginela konturatu ginen egiten ari ginen lana oso gertu zegoela kalitate-sistemak ezartzeko lanak eskatzen zuenetik, ez? Eta apur bat baliatu ginen kurrikulum-berrikuntza prozesu horretaz kalitate-sistema ere martxan jartzeko. Eragina gehien bat esfortzurik handiena izan da dokumentatze aldera egiten den esfortzua, hau da, kalitate-sistemak eskatzen du hainbat prozesu, batez ere prozesuetan oinarritzen da, hainbat prozesu eta hainbat helburu eta helburu horiek lortzeko planak eta horrelakoak dokumentatzea eskatzen du eta gero horren jarraipena egitea. Baina, egia esan, horregatik hain zuzen abiatu ginen ziurtagiriaren bila, ikusten genuelako gure betiko jarduera nahikoa hurbil zegoela kalitate-sistema batetik. G.L.- Eta hori guztiz eraldatu duzue. Zenbat irakasle zaudete orain hor? J.C.M.- Hogeita bi. Beno, hogeita bi langile guztira. Irakaskuntzan, hogei bat. G.L.- Ez dakit zuek kalitatearen alde egindako apustu horrekin zerikusia izango ote duen, pentsatzen dut baietz, euskaltegien beherakada aipatzen dute euskaltegi askok, krisialdian edo daudela. Ez dakit nola ikusten duzun zuk hori. J.C.M.- Beno, sektorean argi dago beherakada izan dela urte batzuetatik hona. Gurean ikasle kopurutan, aurten adibidez, ohiko ikasleetan, guk deitzen diogu ohiko ikaslea bere kabuz etortzen den ikasleari. Esan nahi dut, horretaz aparte badira Administrazioak berak zuzentzen dituen ikasleak, bai Hezkuntzako langileak, bai Administrazio publikokoak eta abar. Horiek guretzat dira Administrazioko ikasleak direnak, baina berez etortzen den ikasle kopurua, adibidez aurten gora egin dugu baina uste dut nahiko orokorra izan dela joera hori. Hala ere, guk beherakada, beherakada handirik ez dugu sumatu gurean zorionez. Hor ere bazen kalitatearen aldeko apustua krisi-hotsak eta entzuten ziren inguru batean esaten genuen "beno, guk zelako apustua egingo dugun", eta ikusten genuen gure lan egiteko sistema eta lan egiteko modua betiko lan egiteko moduko apustu bat egin nahi genuen, esan nahi dut, gure ustez daukagun lan egiteko sistemak balio du, ona da emaitzak lortzeko, eta egin nahi genuen beste ahalegin bat linea horretan, hau da, prozesuetan oinarritu, ikaslearengan ardaztutako prozesuak indartu, emaitzak eta hobekuntzaren aldeko esfortzuak egin. Hori izan da beti apur bat gure lan egiteko sistema eta ikusten genuen horren aldeko apustu bat egin behar zela krisi-hotsak eta entzuten ziren momentu batean, eta hori ere izan zen kalitate-sistema honetan sartzeko arrazoietako bat. G.L.- Zuk aipatu duzu lehentxeago enpresetara eta zabaldu egin duzuela zuen jarduera. Horrek lagundu egingo dizue etorkizunean? Pentsatzen dut beste era batera lan egiteko. J.C.M.- Uste dugu baietz, esan nahi dut oraindik gure sektorera ez da heldu baina gero eta zabalagoa da, eta beno, bide hori hartu duten enpresa kopurua gero eta handiago da eta gero eta aukera zabalagoa da kalitatearen aldeko eskariak ere egotea gizarte mailan eta enpresa munduan. Hala espero dugu behintzat. G.L.- Zer da errazago, ikasleekin lan egitea zuen zentroan, hau da, zuengana doazen ohiko ikasleekin edo enpresetara joan behar izatea? J.C.M.- Oso antzekoa da. Beno, ezberdina da normalean, gehien bat, helburuak eta. Baina oso antzekoa da. Helburu zehatzak izaten dituzte normalean enpresetan, denetarik egoten da, esan nahi dut, badira beste formakuntza jarduera bat eskaintzen duten enpresak, beste barik, eta beste aldetik badira nolabaiteko euskara plana goitik behera eratuta duten enpresak. Orduan horiekin helburuak normalean zehaztuagoak izaten dira. Baina orokorrean oso-oso antzeko prozesua izaten da. Egon daitekeen aldea da enpresa taldeak nolabait helburuen aldetik eta ikasle tipologiaren aldetik konpaktuagoak izaten dira, homogeneoagoak izaten dira hemengo taldeak baino. Baina egia esan, ez dago aparteko alderik, alde handirik behintzat ez dago. G.L.- Eta euskaltegien artean, zuen artean, egoten da lehiakortasunik, edo denontzat lekua dago eta denontzat lana? J.C.M.- Lehiakortasuna beti izan da, baina nire ustez euskaltegiak eta normalean kokapen geografikoak edo bereizten gaitu gehien bat. Nire ustez gaur egun, aldeak izango dira euskaltegi batetik bestera, baina normalean euskaltegiaren izaera oso-oso lotuta egoten da, izaera edo jarduera, kokapen geografiko batekin. Ajusteak egin, egin beharko dira. Ez dakit nik herrietan, eta herri txikietan batez ere, nola ibiliko diren baina nire ustez Bilbo batean, gu Bilbon gaude, badago oraindik zer egin eta gainera gaur egun Bilbon dagoen mapa edo euskaltegien banaketa hori aspaldi-aspalditik dator. Badakit nik txiki batzuk edo igual euskaltegi izan gabe, gela desplazatu batzuk itxi egin direla baina orokorrean badago oraindik zeregin eta badago lana denontzat. G.L.- Gelak zerratzea notizia ona da edo txarra da? J.C.M.- Izatez txarra da. Gertatzen dena da krisi-hotsak hasi zirenean hor hasi zen euskaltegietan nire ustez beste hausnarketa, barne hausnarketa prozesu bat nolabait esanez "ordura arte ikasleak berez etortzen ziren, gutxi gorabehera, berez etortzen ziren" eta hor ere aldaketa bat eman behar zen eta ikasle tipologia berriak aztertu, lan egiteko sistema berriak aztertu eta hor batzuk hasi ziren, adibidez, auto-ikaskuntza zentroak edo auto-ikaskuntza gelak zabaldu, enpresetara jo, ikasle mota berriak kontuan hartu. Beno, esaten da krisi guztietan badagoela aukera, ezta? Eta orduan nire ustez sektorean gaur egun ematen ari den horietako bat da, batetik ikasleen tipologiak aztertu eta tipologia berri horiei, hor dago etorkinen sektorea ere edo etorkinen multzoa. Eta nire ustez hor badago ikasle tipologia batzuk aztertu beharrekoak eta aztertzen hasi direnak eta erantzun bereziak ematen ari direnak, eta beste aldetik ikasteko eta irakasteko sistemak batetik hobetu eta beste alde batetik sistema berriak ere kontuan hartu. Nire ustez, krisia bai eta horrekin batera aukerak zeintzuk diren nire ustez aztertu egin behar da eta aztertzen ari da. G.L.- Juan Carlos Murillo, benetan eskerrik asko gure galderak erantzutearren, eta aurrera jarraitu dezazun eta beste Agiri asko jaso. J.C.M.- Zuri. Ederto.
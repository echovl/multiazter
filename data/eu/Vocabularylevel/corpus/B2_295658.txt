Docutec Aitortzen dut - Miren Idiazabal? Bai. - 14.952.376.Z? Bai. - Ezkonduta? Bai. - Seme-alabarik? Ez, oraingoz ez. - Bakarrik egingo duzu? Bai. Zerbait aitortu behar dizut lehendabizi, ba azken hiru urteetan ez dudala egin, ez nintzelako gutxienekora iristen. Baina aurten... - Lasai. Ekarri didazu dokumentazio guztia? Bai. - Zenbat 10-T ekarri dizkidazu guztira? Hiru, badakizu gaur egun zaila dago lan finko bat bilatzen. - Ejem. 10-T hauen arabera 21.350 euroko diru sarrerak izan dituzu 2005ean. Ados? Bai. - Eta %5eko atxikipenak baino ez dizkizute egin. - Etxebizitzarik ba al daukazu jabetzan? - Hipoteka mailegu eta guzti, ezta? Bai. - Kontribuzioko ordainagiria mesedez. - Maileguan egindako amortizazioak ikus ditzagun orain. Badakizu, kapitalaren %15 eta interesen %20 desgrabatzen duzula? Bai. - Eta ez daukazu pentsio planik? Ez, oraindik ez. - Badakizu horrekin ere desgrabatu zenezakeela? - Beno, zure kontu korronte guztien informazio fiskala zehaztuko dugu orain. Bai, banku eta aurrezki kutxa guztietako kontu korronte guztiena. Hori. Badakizu, korrituen gainean %15eko atxikipena egiten dizutela, ezta? Bai. - Zorionekoa zu aurten. Datorren urtean seguruena % 18ko atxikipena izango da eta. Ez nekien! - Eperako gordailurik badaukazu? Ez. - Inbertsio fondorik? Bai. - Iaz, diru bat atera zenuen, beraz, aitortu egin behar dugu. - Eta balore kontu bat ikusten dizut hemendik. Akziorik saldu al zenuen iaz? Bai. - Hori ere jarriko dugu. - Dibidenduak ere kobratu dituzu, ezta? Zertxobait. - Hori ere gehitu egin behar dugu... - Ezer gehiago aitortzeko? Ez. - Has zaitezke bada errezatzen...
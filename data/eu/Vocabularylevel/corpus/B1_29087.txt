Docutec Ozpina Ozpinaren nondik norako batzuk jakin ahal izango dituzu. Garai batean, ozpina etxean prestatzen zen, ardoa estalkirik gabeko upeletan hartzitzen utziz. Eta etxeko ozpin hori edozertarako erabiltzen zen: kontserbak egiteko, etxea garbitzeko edota baita gaixotasun ugari sendatu eta prebenitzeko ere. Eltxoren batek ziztatu badizu, jarri ozpin pixka bat kotoi batekin ziztadaren lekuan. Ozpinak hazkura baretu, eta ziztada lehortu egiten du. Odoletan hasi bazara sudurretik, busti kotoi zati bat ozpinetan, eta sar ezazu sudurzulotik. Odoljarioa berehala etengo da. Kolpe baten ondorioz, mina ezin jasan bazabiltza, hona hemen konpresa erraz-erraz bat minaren kontra: hartu litro laurden ardo beltz eta 200 g ozpin. Jarri berotzen, baina irakin aurretik erretiratu sutatik. Gehitu 50 g perrexil, eta utzi atseden hartzen ordu laurden batez. Busti zapi bat likido horretan, beroa dagoenean oraindik, blai-blai egin arte, eta jarri ezazu mindutako gorputz-atalaren gainean. Horrelako lau konpresa erabil ditzakezu egunean.
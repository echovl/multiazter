Docutec Oporra Suitzako turismo-agentzia batekin oporretako kontratua egiterakoan, eguraldi oneko gutxieneko hainbat egun pakta ditzakezu operadorearekin. Eguraldi txarra izan duzula? Dirua itzultzen dizute. Eguraldi txarrak eragindako lan-eten soldatarik gabea zen oporra: ez zegoen eguraldi gaiztoaren kontrako erresistentzia-kaxarik, eta oporra madarikazioa zen pobrearen etxean. Huelga izendatzeko ere erabili zuten opor hitza. Gero, ordea, gure gurasoentzat lan-eza zen opor hitza atseden-egunak izendatzeko baliatu genuen guk. Eta, hara nola diren gauzak: eguraldi txarrak lan-aukera izorratzen bazuen, orain oporrak izorratzen ditu. Ez gara, ordea, konformaerrazak, eta horri ere bilatu diote bere mantxunga. Suitzatik dator berria, turismo-agentzia baten bidetik: oporretako kontratua egiterakoan, eguraldi oneko gutxieneko hainbat egun pakta ditzakezu operadorearekin. Eguraldi txarra izan duzula? Dirua itzultzen dizute. Zeri deitzen diogun eguraldi ona, eta zeri txarra, horra koska. Ez nuke, ezta aita Zabalak lagunduta ere, turismo-agentzia horretako abokatua izan nahi...
Docutec Sustraiez Blai, kultura anitzak musikaren bidez lotuko dituen jaialdia Munduko musikak gustuko badituzu, Sustraiez Blai jaialdiaren eskaintzak asebeteko zaitu, ziur. Jaialdiaren lehen urratsakSustraiez Blai elkartearen jarduera 2001. urtean hasi zen. Garai hartan, Itsasondoko Udalaren laguntzari esker, kulturen arteko musika-emanaldi bat antolatu zuten, bi urtez segidan. Emanaldi haien helburua euskal kultura munduko beste hainbatekin elkartzea izan zen, horretarako, batez ere, musika baliatuz. Orain arteko bi edizioetan, beraz, mota guztietako taldeek jo dute, bai Euskal Herrikoek, bai kanpokoek, estiloak bezain jatorri desberdinak dituztenak. Aurtengo jaialdia, osatuagoaAurtengo ediziorako beste helburu batzuk finkatzea erabaki zuten antolatzaileek: Musika-eskaintza zabaltzea eta beste hainbat ekintza kulturalez hornitzea: Film-emanaldia, erakusketak, tailerrak_ Hori dela eta, Sustraiez Blaik entitate juridikoa du orain, ekitaldiak herri bat baino gehiagotan antolatzen ditu eta programazioa zenbait egunetara luzatu du. Jaialdiaren antolaketak izaera erabat borondatezkoa duela ere azpimarratzeko modukoa da. Itsasondo, Beasain eta Ordiziako Udalek bere gain hartu dituzte hainbat gastu eta beste hainbatetarako, berriz, zozketak eta herrietan txoznak jarri baitituzte. Honekin guztiarekin eta Gipuzkoako Foru Aldundiaren laguntzarekin aurrekontuaren erdia lortu omen dute, sarrerekin espero baitute beste guztia osatzea, ahalik eta merkeen salduko badira ere. Goierriko jaialdiaEkintza kulturalik garrantzitsuenak hiriburuetan eta biztanle-kopuru handia duten hirietan antolatzen direla diote Sustraiez Blai kultur elkarteko kideek. Herri txikiak, ondorioz, kultur zirkuituetatik kanpo gelditu ohi dira. Beraien ustez, Goierrik honelako ekintzen premia du eta horrek eraman ditu honelako jaialdi bat antolatzera. Gerora begiraArrakasta lortuko dugula uste dute. Antolatzea ere arrakastatsua izan omen da eta kultur arloan ere hala izango dela uste dute. Izan ere, Goierrin ez baita sekula antzekorik ikusi. Horregatik, aurrerantzean ere jarraipena izatea nahi dute eta espero dute hurrengo urteetan sendotzea eta erreferentzia izatea, ez bakarrik Goierri-mailan, baizik eta, zergatik ez? Gipuzkoa osoan. Ez omen dute jaialdi erraldoia izan nahi, azken helburua egun batzuetan Goierriko zonaldea munduan zehar bidaiatzen ari diren musikez betetzea da. Kanpotik ez, baina barrutik bustitzeko aukera paregabea, benetan! 2003ko SUSTRAIEZ BLAI: EGITARAUA Urriaren 6tik 16ra: Saharaui Herria erakusketa, Ordiziako Barrena Kultur Etxean. Urriaren 10ean: Iker Goenagaren musika-emanaldia (triki-popa), Ordiziako Zinema aretoan. Urriaren 15ean: -GAILU taldearen musika-emanaldia (rock elektronikoa eta proiekzioak), Beasaingo Usurbe antzokian. Urriaren 16an: Film-emanaldia. Compay Segundoren omenez, Win Wenders-en Buena Vista Social Club, Beasaingo Usurbe antzokian. Urriaren 17an: Musika-emanaldia, honako talde hauen eskutik: SKUTANK (esku-soinua eta klakea) Euskal Herria WAFIR (afro musika) Sudan TXATUNGA BEMBE (samba-batukada) Euskal Herria ZARAGOZA ACCION SONORA eta Goierriko gonbidatuak: Lord Sassafras: Dj eta Mc, Simon Zico: Dj, Yagoba: Proiekzioak, Nanta Kumar (Singapur): Taula indiarra, Toni Matute (Kuba): Latin-jazz gitarra-jolea, Constancio Pradas: Perkusioak, Kolpez Kolpe: Txalaparta, Luis Camino: Perkusioak, Itsasondoko karpan. Urriaren 18an: Musika-emanaldia, talde hauen eskutik: MÖONDO (asian musika) Katalunia BIDINTE (afro musika) Ginea Bissau OJOS DE BRUJO (flamenko-fusioa) Katalunia Dj: Lord Sassafras (word musika) Zaragoza Itsasondoko karpan. Hastapen-tailerra. Txalaparta-ikastaroa KOLPEZ KOLPE taldearen eskutik, Ordiziako Barrena Kultur Etxean.
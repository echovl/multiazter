Docutec Zientzia politika Zientziaren inguruan eta bereziki bioteknologiaren inguruan politikariek hartu duten jarrera kontraesankorraz iritzia ematen du adituak. Valentziako ugalketa zentro batek aste honetan aditzera eman du zelula amak sortu dituela. Umeak izateko zailtasunak zituzten bikoteei egindako in vitro ernalketetatik sobratutako enbrioi izoztuak erabili omen ditu horretarako, nahiz eta aurretik baimena eskatu dien gurasoei eta Valentziako Generalitateari. Gogora dezagun iazko azaroan PPko gobernuak zelula amen gaineko ikerketari buruzko lege-erreforma bat bultzatu zuela. Ordura arteko arauak 1988ko Giza Ugaltze Artifizialari buruzko 1988/35 Legeak ez zuen garbi esaten sobran zeuden enbrioiekin zer egin behar zen: gorde, ikerketarako erabili, beste bikote bati eman, deuseztatu? Orduko Gobernuak zera ebatzi zuen, enbrioiak giza duintasunez tratatu behar zirela eta ez zegoela horiek besterik gabe deuseztatzerik. Deuseztatu ordez, hobe zela, alegia, enbrioi izoztuei irtenbide bat ematearren, zor zaien duintasunez desizoztu eta ikerketarako erabiltzea baldin eta guraso izatekoak ados bazeuden eta erregelamendu bitartez zehaztu beharreko baimen zientifikoak lortzen baziren. Horretaz gain, lege berriak ez dio edonori ematen enbrioiak desizozteko ahalmena, organismo jakin bati baizik: Transplante eta Birsortze Medikuntzaren Zentro Nazionalari, hain zuzen. Arauak dioenaren arabera, legea indarrean jarri ostean sortutako enbrioiak inola ere ezingo dira ikerketarako erabili. Bien bitartean, Andaluziako Gobernuak ikerketarako lege propio bat onartu eta giza enbrioiak erabiltzeko baimena eman zuen: jakina denez, PPk helegitea jarri zion arau horri, enbrioien duintasuna urratzen zuelako eta Autonomia-Erkidegoaren eskumena gainditzen. Bernat Soriak Andaluziako Zelula Amen Zentroaren kargu egin behar zuela jakin zenean, berriz, zentro hori legearen kontrakoa zela esan zuten.Eta hara non, urtebete beranduago, enbrioi desizoztuetatik bi zelula-lerro sortu dituela aldarrikatzen duen Valentziako IVIk. Generalitateari eskatu omen zion horretarako baimena, eta ez Transplante eta Birsortze Medikuntzaren Zentro Nazionalari, ikerketa abiatu zen garaian artean sortzeko zegoela eta. Batek pentsa zezakeen PPko agintariek, asaldaturik, eskatuko zutela gogor zigor zedin IVIren legehaustea; azken finean, enbrioien giza duintasuna dago hor jokoan. Baina ez da hala gertatu. Zigorraren ordez, zorionak eman dizkiote ikerketa zentroari, eta esan ere esan dute emaitza horiek zientziaren aurrerabide direla. Erantzun horren aurrean batek galde dezake, berdin jokatuko ote zuten PPren ordezkariek baldin eta beren alderdikideak egon ordez beste norbaitzuk baleude Valentziako Gobernuan...Sinetsita geunden PPk enbrioien duintasuna aipatzen zuenean gauza serio bat zuela gogoan, erlijioarekin eta moralarekin zerikusia zuen printzipio etiko bat edo. Agi danez, enbrioien duintasuna, ordea, ez dago Jainkoaren baitan, Gobernuan dagoen alderdiak bermatzen du: enbrioi valentziarrek ez dute kezkarik izan behar; Andaluziakoek, aldiz, bai. Zilegi bekit esatea etika kontuetan horrelako inkoherentziak garesti ordaintzen direla, sinesgarritasuna kentzen baitiote argudio etikoari. Edonola, inkoherentzia etikoa baino larriagoa iruditzen zait inkoherentzia politikoa. Ez dut eskandalizatuarena egin nahi, zientzia ez dela politizatu behar eta gisa horretako adierazpen ingenuoak eginez, ez baitut uste politikaz aparte utz daitekeenik hura. Hobsbawmek aspaldi erakutsi zuen, gizartearen beste hainbat alorretan gertatu bezala, Gobernuek eta merkatu interesek zuzentzen dutela zientzia. Ez da hori nire kezka. Kezkatzekoa beste zerbait da, oposizioan dagoen lehen alderdiak bere jarrerarekin aditzera ematen duena, alegia. Aste honetan bizi izandakoak erakusten du benetan zenbateraino axola zaien agintari espainiarrei Zientzia eta Progresoa. Izango al du Espainiak inoiz zientzi politika sendorik? Valentziako ugalketa zentro batek aste honetan aditzera eman du zelula amak sortu dituela. Umeak izateko zailtasunak zituzten bikoteei egindako in vitro ernalketetatik sobratutako enbrioi izoztuak erabili omen ditu horretarako, nahiz eta aurretik baimena eskatu dien guraso-ei eta Valentziako Generalitateari. Gogora dezagun iazko azaroan PPko gobernuak zelula amen gaineko ikerketari buruzko lege-erreforma bat bultzatu zuela. Ordura arteko arauak 1988ko Giza Ugaltze Artifizialari buruzko 1988/35 Legeak ez zuen garbi esaten sobran zeuden enbrioiekin zer egin behar zen: gorde, ikerketarako erabili, beste bikote bati eman, deuseztatu? Orduko Gobernuak zera ebatzi zuen, enbrioiak giza duintasunez tratatu behar zirela eta ez zegoela horiek besterik gabe deuseztatzerik. Deuseztatu ordez, hobe zela, alegia, enbrioi izoztuei irtenbide bat ematearren, zor zaien duintasunez desizoztu eta ikerketarako erabiltzea baldin eta guraso izatekoak ados bazeuden eta erregelamendu bitartez zehaztu beharreko baimen zientifikoak lortzen baziren. Horretaz gain, lege berriak ez dio edonori ematen enbrioiak desizozteko ahalmena, organismo jakin bati baizik: Transplante eta Birsortze Medikuntzaren Zentro Nazionalari, hain zuzen. Arauak dioenaren arabera, legea indarrean jarri ostean sortutako enbrioiak inola ere ezingo dira ikerketarako erabili. Bien bitartean, Andaluziako Gobernuak ikerketarako lege propio bat onartu eta giza enbrioiak erabiltzeko baimena eman zuen: jakina denez, PPk helegitea jarri zion arau horri, enbrioien duintasuna urratzen zuelako eta Autonomia-Erkidegoaren eskumena gainditzen. Bernat Soriak Andaluziako Zelula Amen Zentroaren kargu egin behar zuela jakin zenean, berriz, zentro hori legearen kontrakoa zela esan zuten.Eta hara non, urtebete beranduago, enbrioi desizoztuetatik bi zelula-lerro sortu dituela aldarrikatzen duen Valentziako IVIk. Generalitateari eskatu omen zion horretarako baimena, eta ez Transplante eta Birsortze Medikuntzaren Zentro Nazionalari, ikerketa abiatu zen garaian artean sortzeko zegoela eta. Batek pentsa zezakeen PPko agintariek, asaldaturik, eskatuko zutela gogor zigor zedin IVIren legehaustea; azken finean, enbrioien giza duintasuna dago hor jokoan. Baina ez da hala gertatu. Zigorraren ordez, zorionak eman dizkiote ikerketa zentroari, eta esan ere esan dute emaitza horiek zientziaren aurrerabide direla. Erantzun horren aurrean batek galde dezake, berdin jokatuko ote zuten PPren ordezkariek baldin eta beren alderdikideak egon ordez beste norbaitzuk baleude Valentziako Gobernuan...Sinetsita geunden PPk enbrioien duintasuna aipatzen zuenean gauza serio bat zuela gogoan, erlijioarekin eta moralarekin zerikusia zuen printzipio etiko bat edo. Agi danez, enbrioien duintasuna, ordea, ez dago Jainkoaren baitan, Gobernuan dagoen alderdiak bermatzen du: enbrioi valentziarrek ez dute kezkarik izan behar; Andaluziakoek, aldiz, bai. Zilegi bekit esatea etika kontuetan horrelako inkoherentziak garesti ordaintzen direla, sinesgarritasuna kentzen baitiote argudio etikoari. Edonola, inkoherentzia etikoa baino larriagoa iruditzen zait inkoherentzia politikoa. Ez dut eskandalizatuarena egin nahi, zientzia ez dela politizatu behar eta gisa horretako adierazpen ingenuoak eginez, ez baitut uste politikaz aparte utz daitekeenik hura. Hobsbawmek aspaldi erakutsi zuen, gizartearen beste hainbat alorretan gertatu bezala, Gobernuek eta merkatu interesek zuzentzen dutela zientzia. Ez da hori nire kezka. Kezkatzekoa beste zerbait da, oposizioan dagoen lehen alderdiak bere jarrerarekin aditzera ematen duena, alegia. Aste honetan bizi izandakoak erakusten du benetan zenbateraino axola zaien agintari espainiarrei Zientzia eta Progresoa. Izango al du Espainiak inoiz zientzi politika sendorik?
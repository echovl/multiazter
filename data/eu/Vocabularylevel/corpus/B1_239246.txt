Docutec Airean ere klaseak Madrildik Miamirako hegazkina aireratzera doa. Bozgorailutik, azafataren ahotsak: —    Egun on, hegaldia gure konpainiarekin egingo duzuen bidaiari maiteok. Minutu gutxi barru aireratuko gara. Bien bitartean, mesedez, eser zaitezte eta lotu segurtasun uhalak. Bi ordura, hegazkina ozeanoaren gainean dabil hegan. Atzera, azafatak: —     Bidaiari maiteok, berehala hamaiketakoa zerbitzatuko dizuegu. Lehen mailakoentzat ostrak, ganbak, Jabugo urdaiazpikoa eta era guztietako gozoak ditugu. Bigarren mailakoentzat, kafesnea erroskila batekin. Hamaiketakoa amaitutakoan: —     Bazkal aurreko aperitifean, lehen mailakoentzat Errioxako erreserba, Amagnac edo zuku naturalak ditugu. Bigarren mailakoentzat limoi ura edo Don Simon. Bat-batean, kapitainaren ahots urduriak: —     Bidaiariok! Hegazkinak akats mekanikoak ditu. Lehen mailakoentzako mezua: jarri oxigeno maskara eta jantzi salbamendu-jaka. Bigarrenekoak: mila esker zuen hegaldirako gure konpainia aukeratzeagatik.
Docutec Etxeko tresnen loaldiak energia asko behar du Loaldian uzten ditu jende gehienak etxeko hainbat tresna. Horrela dauden bitartean alferrik energia kontsumitzen ari dira. Roa Zubia, Guillermo Telebista erabat itzali ordez, aukera izaten da loaldian uzteko; kontsumo gutxiko argitxo batek adierazten du gailua prest dagoela botoi bat sakatu hutsez edozein unetan pizteko. Baina loaldi horrek energia kontsumitzen du, eta Erresuma Batuko datuek alarma piztu dute ingurumenaz arduratzen diren hainbat erakundetan, besteak beste, hango Ingurumen Ministerioan. Erresuma Batuan, tresna elektrikoen loaldiak orduko 7.000 milioi kilowatt energia gastatu eta 800.000 tona karbono dioxido  isurtzen du atmosferara. Alegia, Glasgowko biztanle guztiek New Yorkerako bidaia egingo balute, joan eta etorri, karbono dioxido gutxiago isuriko lukete. Gainera, 2020. urterako 74 milioi telebista izango dituzte Erresuma Batuan, hau da, ikusleak baino telebista gehiago. Beraz, hurrengo urteetan tresnen 'loaldiaren' kontsumoa izugarri handitzea espero da
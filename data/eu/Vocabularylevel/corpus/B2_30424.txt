Docutec Mayra Mayra Euskal Herrian lanean dabilen etorkin bat da. Kanpotik etorritakoen egoeraz eta haiekin ditugun harremanei buruzko hausnarketa idatzi du Suarezek. Mayrak bere jaioterriaz hitz egin digu nagusiki. Dagoeneko hamar urte luze igaro ditu Iruñerriko etxe ezberdinetan etxeko lanak egiten eta haurrak zaintzen, baina bere jaioterriaz hitz egiten digu gehienetan. Iruñerria ez duela ezagutzen aitortu digu. Mayrak lagun eta familiakoak sorterrian utzi zituen; baina beraiekin harreman estua mantentzen du. Jatorrizko gizarteko kideekin ez bezala, harrera gizarteko oso kide gutxi ezagutzen ditu ¿bere jaioterriarekin loturarik ez dutenak alegia¿. Nagusiak aipatzen ditu bertakoez ari denean. Mayra ezagutu eta denbora batera jabetu ginen ez zela erraza izanen bestelako lan bat aurkitzea, lan hobea, ez duelako horretarako behar adina baliabide eta informazio. Etxe batetik beste batera aldatu nahi zuela esan zigun, bertan lo egitea derrigorrezko ez zen batera joan nahi zuela. Behin euskarari buruz aritu ginen. Ez genion euskara ikasteko aukera aipatu. Ez ginen ausartu bere ordutegia zein zen jakinda, eta, areago, euskaldunekin harremanik ez zuela ohartuta. Egia esan, guk etorkin gutxirekin dugu harreman estua. Oso gutxi. Noizbait guk egin behar ahalegina etorkin gehiago ¿eta sakonkiago¿ ezagutzen; ordutegi hobeak izan ditzaten ¿eta lan hobeak¿; eta noizbait guk aukera izanen dugu euskarari buruz eta Euskal Herriaz hitz egiteko luze haiekin... Dena batera egiten saia gaitezke.
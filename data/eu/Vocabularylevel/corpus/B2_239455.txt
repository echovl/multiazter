Docutec Brageta Brageta, praketea, sakristiako atea... Idazleak pasadizo bat kontatzen du: 55 urteko irakaslea, goizean konturatu ez, eta, nahi gabe, 14-15 urteko neska-mutilei eskolak eman ondoren konturatu eta lotsatu egiten da. Konpondu nahian... JESUS MARI MENDIZABAL/ Brageta, praketea, sakristiako atea... Denok hain ezaguna duguna, baina literaturarik apenas duena, gure letretan behintzat. Aipamen polit askoa, eta bakarrenetakoa, Eibarko Toribio pikaroarena: «Prakak zittuan euskal bragetiakin, kortako atia lez-txe (ukuiluko atea bezalaxe), alde batera zabaltzen zana». Antigoalekoak hala ziren; orain gehienek, behetik gora, kremailera dute itxiera. Edozein moduz ere, aspaldi zaharrean leztxe, gaur egun ere hamaika estuasun eta zazpi lotsa eragin izan du zorioneko bragetak, adinean aurrera samarreko gizasemeengan batik bat. Jar zaitez, esate baterako, berrogeita hamabost urteko irakasle baten larruan. Larruan eta praketan. Goizeko ilunarekin jaikita, presaka, sakristiako atea ixtea ahaztu zaizu eta bazoaz egunkaria erostera lehendabizi, kafea hartzera gero, eskolara azkenik. Zortzietan hamalau urteko neska-mutilei eman diezu lehen eskola; bederatzietan hamabost urtekoei bigarrena; hamarretan, jolas garaian, komunera joanik, konturatu zara: «Dedio: praketea zabalik! A ze barreak egingo zituzten nire kontura. Ene, ene...!». Hori da lotsaren lotsa. Ondra-haizean mindua sentitzen zara. Neska gaxteak batez ere gogoan, zure arimaz etsita, lotsa gogorrean eraman duzu atsedenaldia. Gero, lotsagarri hori nolabait kendu nahian, lehengo ikasleengana joan zara atzera berriz, zure lotsagarrizko kontua adieraztera: «Halakoetan, aurrena konturatzen denak esan egin behar dio maisuari, ixteko zera...». Eta neska gaxte oilanda pinpirinenak: «Esan zer...? Brageta ixteko? Hara bestea: inor ez gara konturatu ere egin eta!?».Lotsa berrian berriro aurpegia galduta, alde egin duzu ikasleen begien bistatik, tximista baino gorriago... Brageta, praketea, sakristiako atea... Denok hain ezaguna duguna, baina literaturarik apenas duena, gure letretan behintzat. Aipamen polit askoa, eta bakarrenetakoa, Eibarko Toribio pikaroarena: «Prakak zittuan euskal bragetiakin, kortako atia lez-txe (ukuiluko atea bezalaxe), alde batera zabaltzen zana». Antigoalekoak hala ziren; orain gehienek, behetik gora, kremailera dute itxiera. Edozein moduz ere, aspaldi zaharrean leztxe, gaur egun ere hamaika estuasun eta zazpi lotsa eragin izan du zorioneko bragetak, adinean aurrera samarreko gizasemeengan batik bat. Jar zaitez, esate baterako, berrogeita hamabost urteko irakasle baten larruan. Larruan eta praketan. Goizeko ilunarekin jaikita, presaka, sakristiako atea ixtea ahaztu zaizu eta bazoaz egunkaria erostera lehendabizi, kafea hartzera gero, eskolara azkenik. Zortzietan hamalau urteko neska-mutilei eman diezu lehen eskola; bederatzietan hamabost urtekoei bigarrena; hamarretan, jolas garaian, komunera joanik, konturatu zara: «Dedio: praketea zabalik! A ze barreak egingo zituzten nire kontura. Ene, ene...!». Hori da lotsaren lotsa. Ondra-haizean mindua sentitzen zara. Neska gaxteak batez ere gogoan, zure arimaz etsita, lotsa gogorrean eraman duzu atsedenaldia. Gero, lotsagarri hori nolabait kendu nahian, lehengo ikasleengana joan zara atzera berriz, zure lotsagarrizko kontua adieraztera: «Halakoetan, aurrena konturatzen denak esan egin behar dio maisuari, ixteko zera...». Eta neska gaxte oilanda pinpirinenak: «Esan zer...? Brageta ixteko? Hara bestea: inor ez gara konturatu ere egin eta!?». Lotsa berrian berriro aurpegia galduta, alde egin duzu ikasleen begien bistatik, tximista baino gorriago..
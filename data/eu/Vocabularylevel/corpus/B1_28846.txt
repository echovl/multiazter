Docutec Lapurreten kontrako neurriak Udan lapurreta txikiak saihesteko eta oporretara goazenean etxean hartu beharreko zenbait neurri azalduko dizkigute, Lapurreta txikiak saihesteko, zenbait neurri hartzea nahikoa da: - Diru-zorroa atzeko poltsikoan ez eramatea. - Poltsa aurrealdean eramatea eta irekitzen zailak direnak erabiltzea. - Gauza baliotsuak jendearen begi bistan ez uztea. - Hondartzetako kabinak erabiltzea. Kanpora goazenean ere zenbait neurri hartu behar dira etxean: - Pertsiana guztiak ez jaistea. Ez dira beti pertsiana berak jaitsi behar. - Argiak pizten eta itzaltzen dituen programadore bat erabiltzea. - Etxean oso gauza baliotsuak izanez gero, alarma eta ate sendoa izan behar dira. - Opor luzeetara joatekotan, konfiantzazko bizilagun bati giltzak utzi behar zaizkio, pertsianak igo, argiak piztu, ateko hautsa kendu eta posta jaso dezan. Hori eginez gero, lapurrek zailago izango dute etxea hutsik dagoela jakitea.    
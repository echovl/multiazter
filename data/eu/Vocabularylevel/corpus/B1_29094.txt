Docutec Lagunik onenak Zure lagun taldea osatu nahi baduzu, hemen dituzu Koadrila Xop-en eskaintzarik onenak. Haiekin, koadrilan derrigorrez izan beharreko pertsonaiak izango dituzu. Telefonoa: 609000000. Dei ezazu lehenbailehen!   Plan egile biodinamikoa Buruzagitza Mota guztietako plan dibertigarrien antolakuntza Koadrila garbiketa: elementurik gorrotagarrienak kanpora! Gehiengoari, kasurik ez! Eskaintza berezia: Bi plan egile biodinamiko hartuz gero, bakegile budista opari (Elkarri-n ibilitakoa). Koadrila bat, aprobetxategi bat Inoiz ez du dirurik (patrikan, noski) Ogitartekoa jango dizu... zu konturatu gabe! Magian aditua: tragoxkaka ateratzea egokitzen zaionean, desagertu egiten da Eskakeoetan lizentziaduna Nerbioek jota bukatzeko... beti-berandu Beti-berandu, ezinbesteko laguna! Abantaila ugari: planak pikutara bidal ditzake; pipak, txikleak edo nork bere azkazalak jateko aukera paregabea koadrilakideentzat.. OHARRA: Beti-berandu bat hartuz gero, kontuan hartu paketea berandu iritsiko zaizula etxera. Ez duzue koadrilakide aspergarririk? Ez daki hizketan Koadrilakidea da, baina ez balitz ere, berdin Ekarpenak, proposamenak, ideiak: 0 Gai aspergarrien ezagutza zabala Eta orain, koadrilakide aspergarri bat erosten baduzu, burko bana dohainik lagun guztientzat! Zalantzati metafisikoa Taberna horretara ala horko horretara? Zerbeza ala ura? Pintxoren bat? Ez ezazue erabakirik har! *Produktuak Zalantzati Mundi nazioarteko erakundearen kalitate bermea du
Docutec Sexu bidezko gaixotasunak Hiesa 80ko hamarkadan izan zuen eraginagatik ezagunena bada ere, ez da sexu bidezko gaixotasun bakarra. Hiesa 80ko hamarkadan izan zuen eraginagatik ezagunena bada ere, ez da sexu bidezko gaixotasun bakarra. Bagina, uzki edo aho bidezko harremanetan gertatzen dira kutsadurak, eta gehienak modu errazean tratatu eta prebenitu daitezke. Gonorrea: Blenorragia edo gonokozia izena ere ematen zaio. Sintoma arruntenak ondokoak dira: baginako fluxua gehitzea, zakilean jariakinak izatea edo erresumina pixa egiterakoan. Kasuen erdietan ez dago batere sintomarik. Bagina, uzki edo aho bidezko sexu harremanetan kutsatzen da; beraz, genitalei ez ezik, ondesteari eta eztarriari ere eragin diezaieke. Antibiotikoekin osatzen da. Chlamydia: Gonorrearen tankerako sintomak ditu eta, gaixotasun hori bezala, bagina, uzki eta aho bidezko sexu harremanetan kutsatzen da. Tratamendua antibiotikoekin egiten da. Kasuen erdiek baino gehiagok ez dute sintomarik. Sifilia: Gaixotasun hau konplexua da, eta urte askotan zehar sintomak eragiten dituen bakterio batek sortzen du. Hasieran, minik ematen ez duen ultzera moduko bat azaltzen da ukimen gunean genitalak, ahoa edo uzkia, eta zenbaitetan ez da begien bistan ikusten. Tratamendua antibiotikoekin egiten da. Herpesa: Bagina, uzki edo aho bidezko sexu harremanetan eta zauria duten larruazalarekin ukitu estua izatean transmititzen da birusak eragindako gaitz hau. Baba txiki minberak sortzen ditu barne zein kanpoko genitaletan eta uzkiaren inguruan. Ez du tratamendu sendagarririk. B Hepatitisa: Gibelari modu kronikoan erasan diezaiokeen birus batek eragiten du gaitza. Batzuetan, zirrosia eta gibeleko minbizia ere sor ditzake. Sexu eta odolaren bidez edo amak haurrari transmitituta hartzen da. Heldu askok ez dute inolako sintomarik kutsaduraren unean. Nolanahi ere, bada txertoa kutsatzea eragozteko. GIB/Hiesa: Bagina eta uzki bidezko sexu harremanak GIBa kutsatzeko arrisku jarduerak dira. Aho bidezkoetan txikiagoa bada ere, kutsa daiteke. Ez dago txertorik, ez osatzeko botikarik.
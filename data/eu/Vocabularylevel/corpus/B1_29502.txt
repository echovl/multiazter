Docutec Etxebizitza txikiak Etxebizitza txikia izan arren, espazioari probetxu handia atera dakioke. Egongelak Ispiluek sakontasun handia ematen diote egongelari. Bestalde, etxe txikien arazo nagusietako bat gauzak gordetzeko tokia izaten da. Kaxoi sakondun altzaria jartzea izan daiteke konponbidea. Logelak Izkinan jarritako armairuak oso egokiak dira etxe txikietarako. Toki gutxi hartzen dute, baina barrutik oso zabalak dira. Azpian kaxoi zabala duen oheak etxe txikietan gauzak gordetzeko dagoen arazoa konpontzen laguntzen du. "Habi" izeneko oheak ere aukera ona dira espazioa aurrezteko. Ohe bat bestearen azpian gorde daiteke, eta gurpilen laguntzaz oso erraz mugi daitezke. Kaxoiek ez dute ia tokirik kentzen, ohe azpian baitaude. Haur eta gazteentzako logeletan espazioari etekina atera behar zaio. Mahaia txoko batean jarrita toki asko irabazten da. Ohea paretaren ondoan jartzea komeni da. Bainuontzia ala dutxa? Orain arte bainuontzia nagusi izan den arren, dutxa hartzen ari da bainuontziaren lekua. Arrazoi nagusiak hauek dira: dutxak bainuontziak baino leku gutxiago hartzen du, dutxan sartu-irtenak egitea errazagoa da, eta jendeak eskertu egiten du, adinekoek bereziki. Bestalde, garai batean dutxa kanpoaldea ez zipriztintzeko erabiltzen ziren gortinak iraganeko kontua dira. Gaur egun atorde gardeneko kabinak dira nagusi: horien eraginez, leku gehiago dagoela dirudi. Komunak zintzilik Egun, zorura heltzen ez diren komunak eta konketak daude modan. Hauek paretan zintzilik geratzen dira, eta, eta, ondorioz, arintasun-efektua eragiten dute, ikus-bolumena txikiagoa baita. Gainera, garbitzeko errazagoak dira. Forma linealak Zabaltasun itxura lortzeko beste bitarteko bat forma linealak dira. Konketa karratuek ere gero eta arrakasta handiagoa dute. Konketa gainean egon ohi den ispiluak ere sakontasuna ematen dio bainugelari. Beira-arasak Espazio sentsazioa lortzeko erabiltzen dira beira-arasak. Goialdean jartzen dira, eta argitasuna ematen diote sukaldeari. Gardenak direnek sakontasun-efektua lortzen dute. Etxetresnak bata bestearen gainean Etxetresna elektrikoak bertikalki jartzea da joera. Kasu honetan, labea suaren azpian egon beharrean, mikrouhin-labearen azpian dago. Etxetresnak altzarien baitan sartzea izan daiteke beste aukeretako bat. Honela, erabili behar ez direnean, ez dira ikusi ere egiten, Armairu erosoak Armairu zabalak, eduki handikoak eta atera daitezkeenak izatea komeni da. Izan ere, askoz ere errazagoa da kaxoiak kanpora ateratzea, pertsona armairu barrura sartu behar izatea baino. Armairu edo kaxoi handi hauen tokia ongi aprobetxatzeko eta erabiltzailearen erosotasuna lortzeko, egitura edo mekanismo ugari daude gaur egun.
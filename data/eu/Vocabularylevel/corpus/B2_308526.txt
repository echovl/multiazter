Docutec Barizela Felix Zubia, gure sendagilea, telefonoz beste aldera. Felix, kaixo, arratsalde on. Eta beti bezala, hasieratik hasiko gara: barizela, zer da barizela? Barizela, askotan aitatu dugun bezala, infekzio bat da, hau da, xomorro bat daukagu, kasu honetan birus bat, eta birus horrek sortutako gaitza da. Birus oso kutsagarria da, arnasa-tanta txikien bidez transmititzen dena, edo barizelak berak sortzen dituen baben likidoen bidez, eta oso kutsagarria da: erupzioa agertu baino bi egun lehenagotik hasi eta erupzioa bukatu artean. Eta txarrena beti, noski, aurreneko bi egunak izango dira, haurrek eta gurasoek ez dakitelako haurra gaixo dagoenik eta jende guztia beraiekin harremanetan egoten delako. Beraz esango genuke, hasiera batean behintzat, ezkutuan gelditzen dela, edo ez duela sintomarik ematen. Hori da, edo, ematen badu katarro batekin oso erraz nahasteko modukoa da, ondoez txiki bat eta kalentura txiki bat bakarrik ematen duelako eta bi egunetara azaltzen da erupzioa, ez? Birusa eztarritik odolera pasatzen da, gorputz guztira zabaltzen da, eta, bueno, sukarra ematen du eta berez barizelaren ezaguna den erupzioa, ez? Grano txiki horiek... Beno, handi samarrak izaten dira. Kopetan hasi, belarri atzean, eta bi egunen buruan, burutik gorputz guztira zabaltzen joaten dira, eta beno, hazkura dezente ematen dutenak Esan duzu oso kutsagarria dela, Felix. Noiz hasten da kutsatzen? Esan nahi dut, gaixotasunaren zein egunetan edo zein etapatan? Erupzioa agertu baino bi egun lehenagotik hasi -hasiera batean sukar pixka bat eta ondoeza ematen duelako- eta erupzioa bukatu bitartean. Guztira 5-7 egun izaten dira, hortxe nonbait. Eta, bueno, aurreneko bi egunak izaten dira arriskutsuenak, erupzioarekin oso nabarmena delako haurrak gaitza duela, baina bitarte horretan gainontzeko haurrekin jolasten ibili da eta pertsona helduekin ere harremanetan egon da. Zer arrisku ditu barizelak? Haur osasuntsuetan ia batere ez. Batez ere, hazkura ematen du eta, hazkura horrekin haurrak behatza [hatza] pasatzen du gainetik, azkazalak, eta gaiztotu egiten dira kasu askotan. Hori izaten da konplikazio nagusia eta hilkortasuna oso-oso baxua da: 100.000 kasutik bat baino gutxiago -hori haur osasuntsuengan-, eta batez ere ematen direnak garuneko arazo batzuk eman izan dituelako, baina oso-oso arraroa da. Gehienetan gaixotasuna 7-10 egunetan desagertzen da eta bizi guztirako babesa uzten du. Eta ez du arazo gehiagorik ematen haur osasuntsuengan. Haurrak defentsa baxuak baldin baditu, immunitate-arazoak baldin baditu, adibidez, hiesa baldin badu, leuzemia baldin badu, transplanterik egin baldin bazaio... kasu hauetan guztietan gaixotasuna larriagoa izan liteke, gorputz guztira zabaltzen delako eta kalte handiak egiten dituelako. Hilkortasuna % 15-% 20 ingurukoa da, eta haur hauentzat bai benetan arriskutsua dela. Eta pertsona helduengan ere askoz arriskutsuagoa da. Tratamenduari dagokionez, Felix, badago zerbait? Bai, bueno, haur normalengan-edo ez da gauza berezirik egiten: sukarrarentzat zerbait ematen da eta hazkurarentzat zerbait. Ohean sartu eta kito. Hori da, eta 7 egunetan pasatzen da. Eta garrantzitsua da, ahal bada behintzat, haur hori beste haurrekin harremanetan ez egotea beste denak ez kutsatzeko. Baina beno, esan dugun bezala, erupzioa baino lehen jada kutsakorrak dira haurrak eta bat hasten denean gela guztia, eskola guztia kutsatzen da bata bestearen atzetik. Kasu larrienetan, haurrak defentsak baxu baldin baditu-edo, bada antibiotiko bat -edo, behintzat, birus hori hiltzeko gai den botika bat- Aciclovir izenekoa eta hori kasu larrienetan erabiltzen da eta pertsona helduengan ere bai: pneumonia bat izaten baldin badu botika hau hartzen da. Ahalik eta azkarren hartzea komeni da gorputzean zabaldu baino lehen, ba, tratamendua jartzeko. Hori da tratamendua, baina aurre egiteko, hau da, ez agertzeko barizela neurriak badaude Esate baterako, txertoa Bai, bueno, bi neurri daude. Alde batetik, pertsona hori jada gaixoarekin harremanetan egon baldin bada, txertoak ez du eraginik, txertoak epe bat behar duelako bere lana egiteko. Eta, beraz, immunoglobulina deituriko substantzia batzuk daude, ia defentsa eginak izango lirateke, eta barizelaren birusa hil egingo lukete gorputzean kaltea sortu baino lehen. Adibidez, haur bat haur transplantatutako haur batekin egon baldin bada, eta lehenengo haurrak bat-batean barizela izaten baldin badu edo agertzen bazaio, transplantatuari, adibidez, botika horiek jar lekizkioke infekzio hori mozteko eta aurrera ez joateko. Hori lehenengo neurria izango litzateke, berehalako neurri bezala. Baina gaitzari aurre egiteko txertoa dago. Txertoak, askotan esan dugun bezala, birus berak osatzen du, baina askoz ahulagoa den birusa, eta, beraz, gorputzarentzat kaltegarria ez den birus bat izango litzateke. Gorputzak defentsak egingo lituzke eta benetan kaltegarria den birusa azaltzean defentsa horiek gelditu egingo lukete eta ez lukete infekziorik egiten utziko. Txertoaren eraginkortasuna % 80-90ekoa da -ez da % 100ekoa, ez dagoelako medikuntzan ezer % 100 bermatzen duenik- eta 20 urtera arte iritsi liteke bere babesa-edo. Transcription:[+] Transcription:[-] Felix Zubia, gure sendagilea, telefonoz beste aldera. Felix, kaixo, arratsalde on. Eta beti bezala, hasieratik hasiko gara: barizela, zer da barizela? Barizela, askotan aitatu dugun bezala, infekzio bat da, hau da, xomorro bat daukagu, kasu honetan birus bat, eta birus horrek sortutako gaitza da. Birus oso kutsagarria da, arnasa-tanta txikien bidez transmititzen dena, edo barizelak berak sortzen dituen baben likidoen bidez, eta oso kutsagarria da: erupzioa agertu baino bi egun lehenagotik hasi eta erupzioa bukatu artean. Eta txarrena beti, noski, aurreneko bi egunak izango dira, haurrek eta gurasoek ez dakitelako haurra gaixo dagoenik eta jende guztia beraiekin harremanetan egoten delako. Beraz esango genuke, hasiera batean behintzat, ezkutuan gelditzen dela, edo ez duela sintomarik ematen. Hori da, edo, ematen badu katarro batekin oso erraz nahasteko modukoa da, ondoez txiki bat eta kalentura txiki bat bakarrik ematen duelako eta bi egunetara azaltzen da erupzioa, ez? Birusa eztarritik odolera pasatzen da, gorputz guztira zabaltzen da, eta, bueno, sukarra ematen du eta berez barizelaren ezaguna den erupzioa, ez? Grano txiki horiek... Beno, handi samarrak izaten dira. Kopetan hasi, belarri atzean, eta bi egunen buruan, burutik gorputz guztira zabaltzen joaten dira, eta beno, hazkura dezente ematen dutenak Esan duzu oso kutsagarria dela, Felix. Noiz hasten da kutsatzen? Esan nahi dut, gaixotasunaren zein egunetan edo zein etapatan? Erupzioa agertu baino bi egun lehenagotik hasi -hasiera batean sukar pixka bat eta ondoeza ematen duelako- eta erupzioa bukatu bitartean. Guztira 5-7 egun izaten dira, hortxe nonbait. Eta, bueno, aurreneko bi egunak izaten dira arriskutsuenak, erupzioarekin oso nabarmena delako haurrak gaitza duela, baina bitarte horretan gainontzeko haurrekin jolasten ibili da eta pertsona helduekin ere harremanetan egon da. Zer arrisku ditu barizelak? Haur osasuntsuetan ia batere ez. Batez ere, hazkura ematen du eta, hazkura horrekin haurrak behatza [hatza] pasatzen du gainetik, azkazalak, eta gaiztotu egiten dira kasu askotan. Hori izaten da konplikazio nagusia eta hilkortasuna oso-oso baxua da: 100.000 kasutik bat baino gutxiago -hori haur osasuntsuengan-, eta batez ere ematen direnak garuneko arazo batzuk eman izan dituelako, baina oso-oso arraroa da. Gehienetan gaixotasuna 7-10 egunetan desagertzen da eta bizi guztirako babesa uzten du. Eta ez du arazo gehiagorik ematen haur osasuntsuengan. Haurrak defentsa baxuak baldin baditu, immunitate-arazoak baldin baditu, adibidez, hiesa baldin badu, leuzemia baldin badu, transplanterik egin baldin bazaio... kasu hauetan guztietan gaixotasuna larriagoa izan liteke, gorputz guztira zabaltzen delako eta kalte handiak egiten dituelako. Hilkortasuna % 15-% 20 ingurukoa da, eta haur hauentzat bai benetan arriskutsua dela. Eta pertsona helduengan ere askoz arriskutsuagoa da. Tratamenduari dagokionez, Felix, badago zerbait? Bai, bueno, haur normalengan-edo ez da gauza berezirik egiten: sukarrarentzat zerbait ematen da eta hazkurarentzat zerbait. Ohean sartu eta kito. Hori da, eta 7 egunetan pasatzen da. Eta garrantzitsua da, ahal bada behintzat, haur hori beste haurrekin harremanetan ez egotea beste denak ez kutsatzeko. Baina beno, esan dugun bezala, erupzioa baino lehen jada kutsakorrak dira haurrak eta bat hasten denean gela guztia, eskola guztia kutsatzen da bata bestearen atzetik. Kasu larrienetan, haurrak defentsak baxu baldin baditu-edo, bada antibiotiko bat -edo, behintzat, birus hori hiltzeko gai den botika bat- Aciclovir izenekoa eta hori kasu larrienetan erabiltzen da eta pertsona helduengan ere bai: pneumonia bat izaten baldin badu botika hau hartzen da. Ahalik eta azkarren hartzea komeni da gorputzean zabaldu baino lehen, ba, tratamendua jartzeko. Hori da tratamendua, baina aurre egiteko, hau da, ez agertzeko barizela neurriak badaude Esate baterako, txertoa Bai, bueno, bi neurri daude. Alde batetik, pertsona hori jada gaixoarekin harremanetan egon baldin bada, txertoak ez du eraginik, txertoak epe bat behar duelako bere lana egiteko. Eta, beraz, immunoglobulina deituriko substantzia batzuk daude, ia defentsa eginak izango lirateke, eta barizelaren birusa hil egingo lukete gorputzean kaltea sortu baino lehen. Adibidez, haur bat haur transplantatutako haur batekin egon baldin bada, eta lehenengo haurrak bat-batean barizela izaten baldin badu edo agertzen bazaio, transplantatuari, adibidez, botika horiek jar lekizkioke infekzio hori mozteko eta aurrera ez joateko. Hori lehenengo neurria izango litzateke, berehalako neurri bezala. Baina gaitzari aurre egiteko txertoa dago. Txertoak, askotan esan dugun bezala, birus berak osatzen du, baina askoz ahulagoa den birusa, eta, beraz, gorputzarentzat kaltegarria ez den birus bat izango litzateke. Gorputzak defentsak egingo lituzke eta benetan kaltegarria den birusa azaltzean defentsa horiek gelditu egingo lukete eta ez lukete infekziorik egiten utziko. Txertoaren eraginkortasuna % 80-90ekoa da -ez da % 100ekoa, ez dagoelako medikuntzan ezer % 100 bermatzen duenik- eta 20 urtera arte iritsi liteke bere babesa-edo.
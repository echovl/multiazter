Docutec Zurrunga egitea kezkagarria ote da? Tratamendu moduan eman daitezkeen gomendio batzuk. JABIER AGIRRE   Zurrungaren atzean beste arazo batzuk ere egon daitezke (eta horietako bat nahiko larria: Loaldiko Apnea-Hipopnea Sindromea). Baina gure asmoa inor larritzea ez denez, kasu bereziak espezialistari utziko dizkiogu, eta hemen aholku batzuk emango ditugu: Bizimodu osasungarria izan, ariketa fisikoa eginez. Horrela, tonu muskularra hobetu eta pisua galduko duzu. Ahal bada, baztertu alkohola, lo egiteko pastillak, lasaigarri eta antihistaminikoak (eragin baregarriak dituzte eta). Ez egin otordu astunik ohera joan aurreko hiru orduetan. Ez egin lo ahoz gora etzanda. Erretzeari utzi.
Docutec Udan kirola egitearen arriskuak Adituak udan kirola egiteko aholku batzuk ematen ditu; batez ere, ez deshidratatzeko. Uda gertuago dago. Oporrak aprobetxatuz, jendeak kirola egiteko gogoa izaten du: bizikletan ibili, hondartzan paseotxo bat eman, pilotan jokatu... baina udan bero egiten du, eta horrek aktibitate fisikoa baldintzatzen du. Izan ere, kirola egiteak dituen arriskuak areagotzen ditu. Deshidratazioa da horren adibide garbiena. Beraz, deshidratatzeko arriskua dago, hau da, komeni baino likido gehiago galtzeko arriskua. Hori dela eta, asko edan behar da. Kirola egiteko ohitura gutxiago dutenek beroa kanporatzeko ahalmen gutxiago dute. Horrenbestez, arriskua dago bero kolpea izateko. Buruko mina, zorabioak eta ondoeza dira horren sintoma nagusiak. Baina, izerdi gutxiago botatzen denez, deshidratatzeko arrisku gutxiago dago. Kontuan izan, halaber, haurrek eta adinekoek zailtasun handiagoa dutela beroa kontsolatzeko. Kasu guztietan likidoa, ura galtzen da. Horrelakoetan zer egin behar den azaldu aurretik, uste oker bat argitu nahi dut. Jendeak kontrakoa uste arren, izerdia botatzea eta gantza erretzea ez da gauza bera. Izerdiarekin likidoa galtzen da batez ere. Horren ondorioz, galdutako kiloak likidoa edatean berritzen dira. Izerdi gehiago botatzeko asmoz, askok behar baino arropa gehiago jartzen dute kirola egiteko. Horrek ez du ezertarako balio. Are gehiago, arazoak izan daitezke. Jantzi egokiak ipini behar dira kirola egiteko. Gantza galtzeko, maiz egin behar da kirola. Behin hori argituta, hona hemen udan kirola egiteko aholku batzuk: ¿     Ez egin kirola bero handien egiten duen orduetan. Goizeko lehen orduak edo arratsaldeko azkenak dira horretarako egokienak. ¿     Erabili arropa zuria, eguzki izpiak aldentzen laguntzen dute. ¿     Nahiz eta eguzkirik ez egin, babes kremak eman. Are gehiago bero handien egiten duen orduetan kirola eginez gero. Krema horrekin izerdi gehiago botatzen da, baina babesa ezinbestekoa da. ¿     Gutxi izan arren, maiz edan. 1,5 eta 2 litro artean edan behar dira egunean. Uraz gain, kontuan hartu edaten dituzuen bestelako likidoak: zukuak, esnea... ¿     Elektrolitoak garrantzitsuak izan arren, erabakigarria da kirola egitean ura edatea. ¿     Urak fresko egon behar du: 8-10 gradutan. Izan ere, horrela hestea hoztu egingo da. ¿     Bero handia egiten badu (30 gradutik gora), hobe ariketa fisikorik ez egitea. Parte hartzen ari zareten lehiaketan bero handia eginez gero, aintzat hartu emandako aholkuak. ¿     Kontuz haurrekin. Babes kremak eman, eta behartu ura edatera. Badakit ezin dutela geldirik egon, baina arreta handia izan.   Uda kirola egiteko garai egokia da, baina arrisku handiagoa dago. Beraz, kontuz ibili.
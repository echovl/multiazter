Docutec Mantendu osasuntsu ordenagailua Ordenagailuei software asko ezarri eta kentzen zaizkie irauten duten artean. Aplikazioak ongi kentzen badira, hau da, desinstalatzeko duen botoitik, itxura batean guztia ezabatzen da ordenagailutik. Baina ez da horrela, beti geratzen dira arrasto batzuk ordenagailuan, normalean erregistroetan. Horrez gain, programek beren funtzionamendurako behin-behineko hainbat fitxategi erabiltzen dituzte, eta batzuetan ez dituzte guztiak ezabatzen. Arazo hauek Windows sistema eragileetan ohikoak dira. Gauza baten eta bestearen artean ordenagailuan zaborra metatzen joaten da pixkana-pixkanaka, eta horrek bere eragina izaten du errendimenduan: ordenagailuak denbora gehiago behar izaten du pizteko, eta disko gogorreko espazio librea gero eta txikiagoa da. Arazo horiek konpontzeko Wise Cleaner softwarea oso egokia da, Registry Cleaner aplikazioarekin sistema eragileko erregistroa garbi mantenduko du; Disk Cleaner izenekoarekin, berriz, disko gogorrean dauden eta behar ez diren fitxategiak ezabatuko dira. Bi aplikazoak doan jaits daitezke.
Docutec Aimar Olaizola: "Ez dut uste 'sex symbol'-a naizenik" Pilota ofizio, ehiza afizio. Jarraitzaile ugari, bai frontoian, bai kalean. Hitzen botelasterrean ere ederki irabazi digu. 1. Pilotari izango ez bazina, ze izatea gustatuko litzaizuke? Mirian. Beti gustatu izan zait kirola, eta pilotari izaterik ez banu, beste edozein motatako kirolari izatea gustatuko litzaidake. 2. Pilotari bikaina zara. Non ikasi zenuen eta noren laguntzaz? Itziar Goizuetan ikasi nuen. Maisu onenak, berriz, etxekoak eta lagunak izan ditut. 3. Ehiztari amorratua omen zara. Zein duzu kantxako uso zailena? Igor Bakarra aukeratzea zaila da, kontrario gogor asko baitaude. Baina bat aukeratzera, eta finala ate joka dagoenez, Barriola esango dut. 4.Famatua zarela ezin ukatu. Askok dio ospeak jendea aldatu egiten duela. Zu aldatu al zara? Gorri Hori besteek esan beharko dute. Nire ustez behintzat, ez. Aldatuz gero, segituan nabarituko litzateke, eta nik ez dut uste niri horrelakorik gertatu zaidanik. Gainera, famatua baino gehiago ezaguna naizela esango nuke nik. 5. Gustukoak al dituzu fans-ak? Euskal Herriko sex symbol-etakoa al duzu zeure burua? Garazi eta Ainara Fans-ak edukitzea beti da polita.Jarraitzaileak izatea guztioi gustatzen zaigula iruditzen zait. Eta sex-symbol-arena... hori besteek esan beharko dute! (kar, kar). Nik neure burua behintzat ez dut halakotzat. Eta hala naizela ere ez dut nabaritzen! 6. Finalerdietan ligaxka sistema jartzea zer iruditzen zaizu? Iñigo Gonzalez Betiko sistema egokiagoa iruditzen zait. Pilotan beti horrela izan da: galtzen duena kalera eta irabazten duena aurrera. Egia da, agian, ligaxka lau t'erdirako ez dela hain txarra, baina buruz burukorako ez zait egokia iruditzen. 7. Finala atzeratu egin dute berriro ere. Zer iruditzen? Aner Nik ere atzeratu nuen bere garaian, eta, agian, gerora ere atzeratu beharra tokatuko zait. Normala da, eta astebete gehiago itxoiteagatik ez da ezer gertatzen. Urte eta erdi gaizki samar pasatu dut, lesioak direla, eta orain finalera iristeak ilusio handia egiten dit. Behin horra iritsita, irabaztea denoi gustatzen zaigu eta, beno, gogo handiarekin nago. 8. Nola ligatzen da gehiago, pertsona ezaguna izanda ala ezezaguna izanda? Enari Nik bietara gutxi! (kar, kar). Egia da ezaguna izanda jendeak zuri gehiago erreparatzen dizula; baina gauza txarrak ere baditu: beste asko lotsatu egiten dira eta ez dira gerturatzen. 9. Egia al da anaiak eta biok sagardotegi bat erosi duzuela? Nolatan? Josu Egia da, bai. Hernaniko Eizmendi erosi dugu. Kirolariaren lan bizitza oso motza da eta etorkizunean ere zerbaitetik jan behar badugu, horrelako zerbait egin behar dugu. Aukera orain atera zaigu eta aprobetxatu egin dugu. 10. Partida bezperan herriko festak badira? Olatz Afaldu eta ohera. 11. Pilotaria, ehiztaria, mus zalea... ez al zara euskaldun tipikoegia? Olatz Bueno, ez dakit hori al den euskaldun tipikoa izatea; baina, bai, ni euskalduna naiz eta gauza horiek ditut gustuko. 12. Jokatuko al zenuke pilota partida bat larrugorrian eta neska politez betetako frontoi batean? Txarli Brown (kar, kar) Beste edozeinetan baino lehenago!
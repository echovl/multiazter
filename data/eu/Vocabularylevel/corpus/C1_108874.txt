Docutec Gona motz-motzarena Jantziei buruzko aipuak pertsonaiak ezaugarritzeko ohiko baliabideak izan dira idazleen deskribapenetan. Ana Urkizaren ipuin honetan harantzago doa arroparena, ironia baitarie jantziei. Ana Urkiza, 'Ezezagunaren esku artetik' in Desira izoztuak, ELKARLANEAN, Donostia, 2000, 33-39. orr. Hamarretan gelditu ginen zinemara joateko eta hantxe nengoen ni, punttu-punttuan, hiria bitan banatzen duen adreilu gorrizko zubiaren gainean. Egun hartan, gizonezkooi gustagarriak zaizkigula esaten diguten akziozko pelikula horietako bat ikustea erabaki genuen; beraz, itxarotea merezi zuen. Ez zebilen inor kalean eta horrexegatik edo, ozen-ozen entzuten zen urak zubiari eusten dion habearen aurka hartutako jazarkunde amorrazioz betea. Noizbehinka, zubiaren arkuetariko bat etxolatzat hartu bide zuen herrariren baten kantu leun eta urrunekoa entzuten zen, gauari misterio gehiago eskaintzen ziona eta, hein batean, maitagarriagoa bilakatzen zuena. Ibaiko uraren gainean laino zuri-zuria pausatzen zen, elurra bailekarren. Ez zen zubiaz bestaldeko auzo umiletik deiadarrik entzuten. Etxeetan baimenik gabe sartutako hotzak, egunez kalean barrena hedatzen zen algara mututu egin zuela esan zitekeen. Iruntzak gabanaren iduna igoarazi zidan batean, zubiaren hasierako farola itzali egin zen, hotzak arnasa moztu izan balio bezala hari ere. Laura, ohi bezala, berandu zebilen. - Ez nekien zer soineratu! Huraxe izango zen haren estakurua, filma hasteko minutu eskas falta zela, punttuan heltzeko sekulako ahaleginak egin zituelako itxura eskaini nahian, arnasestuka agertzen zenean. Eta gona motz-motz batekin azalduko zen, gau guztia dardarka pasatzeko itxuran eta, nahi gabe eskatzen duenaren antzera, isilean baina txoriño babesgabe baten gisa, nire gabana erregutzeko. Zubia eder eta luze begiztatzen zen gaueko ordu bakarti haietan; batez ere luze, hiriaren bi aldeak ezkontezinak zirela aditzera emateraino. Gauaren isilean, zubiaren alde bateko argi motelak eta besteko dirdiratsuak ezberdin sumatzen nituela, ibaiaren gainera zamatzen dugun zementu, adreilu zein burdinazko egitura batek ea zer nolako eskubidea duen galdetzea otu zitzaidan, mundu ezberdin bi betiko batzeko edo bereizteko. Hiri guztietako zubiek munduaren alde aberatsa edo berria eta parte zaharra edo txiroa lotzen baitituzte... Pentsamenduotan nenbilela, zubiaz bestaldetik eta aurreko espaloian, gizaki handi bat ikustatu nuen, zebrabidea zeharkatzeko deliberoan. Gizonezkoaren tankera hartu nion, soineko ilunetan bildua. Hotzak zetorren zalantzarik gabe, lepoa berokian babestuta. Zubi erdira heltzeaz batera, gelditzekoa egin zuen. Ikusi egin ninduela antzeman nion. Ez zuela inor espero eta ikusi egin ninduela. Bakarrik egoteko asmoz zubiratua zen itxuraz, beste inoren presentziarik gabe gauaz edo bakardadeaz gozatzera. Zubia gurutzatzeko keinua egin zuen azkenik, bi aldiz pentsatu ondoren, eta zuzenean niregana lerratu zituen oinak, ahotik hatsa zeriola. - Surik bai? -galdetu zidan aurpegia erakustekorik egin gabe. Ezezkoa egin nion, zer esaten nuenik gabe, hotzak eta beldurrak josita. Aurpegirik gabeko gizonak ez zuen mugitzekorik egin, ene begitartean irakurri balu bezala, agindurik eman gabeko eskua gabaneko patrika handietan barrena ari zitzaidala metxeroaren bila. Zigarroa eraman zuen ezpainetara eta niri sua eskaintzea egokitu zitzaidan. Ez zidan beldurrik antzeman, ene eskuetako dardara hotzari atxiki erraza zitzaiolako. - Neskaren zain, ezta? -bota zidan ondotik, metxeroaren suarekin aurpegia ikustea lortu nionean-. Ni ere bai! Eta zigarroa ezpainetan hartuz eta eskuak igurtziz, zera esanez jarraitu zuen: - Beti nesken zain! Hau bizitza! Hotza egin arren, presa duzun arren, edozer dela ere, ez dira sekula artegatzen! Bost axola zure burutik pasatzen dena edo zure premiak... Gona bat ala bestea jantzi erabakitzeko hartzen duten denbora, denbora da! Ez nion ezer esan, nire isiltasunak arrazoia eman zion arren. Gizonari, irabaz zezakeen diru apurra soinean zeraman beroki handi hartan gastatu zuelako itxura hartu nion. Halaxe babesten baitzen barruan, preziatzen diren gauzei egiten zaien ukitu zainduaz. Aurpegi handia zuen gizonezkoak, ezpain amultsuak, begi itzalak. Ile ederra baina gaizki moztua. Oinak berotu alde espaloiaren aurka zapatak astintzen hasi zenean, kaltzetin zuriak ikusi ahal izan nizkion eta haien koloreak, gizonaren jatorriari buruz zubiaz bestaldekoa behar zuela seguraski eman zidan aditzera. Neska ere hala izango zuela egin nuen ondorioz, gogoeta. - Zubi hau nire etxea bezainbat dut! -segitu zuen ezezagunak-. Hementxe elkartu bainintzen lehenengoz nire neska-lagunarekin... Esaldi harekin, nirekin bat egitea lortu zuen guztiz, nik ere zubiarekiko sentipen huraxe bera bainuen, zubia ene etxea bezala nuen, alegia. - Bekatu egiteko orduak dira hauek! -bota zuen bat-batean, zigarroari zerion keari begira. - Bai! -erantzun nion nik-. Hobeto geundeke izara artean orain, hotz hau harrapatzen baino... Gizona begitarte serioa jartzen hasi zen. Are eta luzeagoa zirudien bere aurpegiak. Gaizkile itxura hartu nion. Egia esan, gauak, hotzak, zubi azpitik igaroz zihoan elur tankerako lainoak, gauza orok gonbidatzen zuen ohiz kanpoko zerbait egitera, ezezagunak zioen bezala. - Bizitza bidegabea da oso! -aitortzen hasi zitzaidan-. Eta berehala azalduko dizut zergatik: kontrakorik uste baldin baduzu ere, zubiaz bestaldean bizitzeak desabantailak besterik ez ditu. Ulertzen? Lana aurkitu artean adarrak apurtzen dituzu, gizon itxura hartzen urteak doazkizu, neska-lagunari etxetxo baten babesa eskaini orduko nekeak jota zaude, eta gutxieneko ziurtasuna lortzen duzunean, zer? Neska-lagunak beste batekin doala esaten dizula! - Zorte txarra! -atera zitzaidan. - Baita zera ere, zorte txarra! -bizitu zen ezezaguna-. Lotussak janzten dituen ume bategatik uzten zaituenean... hori ez da zorte txarra, alukeria galanta baizik! Gauzei behar duten izena eman diezaiegun! Ezezagunak eraso egingo zidala iruditu zitzaidan une batez. Baina gero, espaloian behera jarraitu zuen, harik eta zubiaz bestaldeko farolaren azpian kokatu zen arte. Zuzenketa-orria õ Zer dela eta ailegatu zen berandu Laura hitzordura? Zer soineratu ez zekielako õ Zertarako erabiliko zuen Laurak narratzailearen gabana? Janzteko õ Zergatik? Hotzak zegoelako, gona motza jantzita. õ Zeren mugarri da zubia? Txiro eta aberatsen arteko mugarri da. õ Zelan antolatzen da hiria? Alde aberatsa edo berria dute, baita parte zaharra edo txiroa ere. õ Hiriko zein aldetan gaude orain? Alde aberatsean õ Zeren adierazgarri dira ondoko jantziak testuan? Gizonaren beroki handia ( irabazten zuen diruaren adierazgarri) Galtzerdi zuriak ( zubiaz bestaldekoa zela galtzerdi horiek zituen gizona) 'Lotusse' markako mokasinak janzten dituena ( aberatsa) Transcription:[+] Transcription:[-] Gona motz-motzarena Transkripzioa: Bost minutu falta ziren zinemarako orduak Laura harrapatzeko. Harrezkero, eskaileretan behera behar zuela imajinatu nuen. Ezezaguna begira-begira zegokidan, nire barneko pentsamendua irakurriko balu bezala. Eta berriro, espaloian gora, begirada nire begitartean tinko, niganantz lerratu zuen pausoa. Ostera ere sua eskatu zidan eta ordainean elkarrizketa gaia eman behar balit bezala, aldamenean gelditu zitzaidan, iruzkin bat edo beste gehiago egiteko. - Denbora asko al da zure neska-lagunarekin zabiltzala? -galdetu zidan, ideia finkokoa zirudien hark. Galdera nahiko pertsonala iruditu zitzaidan eta aurpegian ere nolabait harritu egin ninduelako itxura jarri nion nonbait, kolpean isildu baitzen eta eskua ahora eraman, esan berri zuenari jaramonik ez egiteko adierazi nahiz. - Nik neurearekin gaur bukatu behar dut! -esan zuen doinu triste batez-. Lehen zera esan nahi nizun: zure kontura bizitzen jartzen direla, nahikeria guztiak betez, muxu ziztrin batekin gure aurpegi zuria bereganatuz... eta gero zer? Poltsikoa bete diru duen batekin oheratzeko! Eta okerrena ez da hori! Maite nauela esaten jarraitzen duela baizik! Zuk ba al duzu hori ulertzerik? Ez nion erantzun. - Nik ez! -lehor batez isildu zen. Ezezaguna etsitako itxura hartzen hasi zen, hotzak mehatxatze bidean eta inozokeriak esaten jartzen dituen horietakoa zela pentsatu nuen aldi batez, sufritzen jakin ez eta hondar ale batekin mendia egiten dutenetarikoa, harik eta, begietan malkoak nabari zitzaizkiola, bere neska-lagunarekin bizi zuen egoerarekin amaitzea erabaki zuela aitortu zuen arte. Ezezagunak erabakia hartua zuen itxuraz. Gau hartan bertan amaitu beharra zuela konbentzituta zegoela eman zidan aditzera. Bestela, neska-lagunak burutik behera kaka egiten ziolako sentipenaz jarraituko zuela eta, horretarako, nahiago zuela maitasunik gabe bizi, iseka egiten zion neska zirtzil haren aurpegi zornatsua ikusten jarraitzea baino. - Badator! -amorruz betetako deiadarra egin eta espaloian gora egin zuen ero baten gisa, bere helburuaren bila. Gona motz batekin hankak bizkor-bizkor zituen emakume bat sumatu ahal izan zuen zubi sarreran. Eta ni ere, mesfidantzazko haize batek bultzatuta, ezezagunaren atzetik abiatu nintzen, ez dakit zerk bultzatuta. Gizonak erdibidean gelditu zuen emakumea. Elkar ondo ezagutzen zutelako itxura agertu zuten. Hiruzpalau hitz gurutzatu zituzten. Beharbada, ezezagunak berarekin bueltatzeko eskatuko ziola pentsatu nuen. Neskak ez zuen gizona entzutekorik egin. Besterik egiteko baino azkarrago, ezezagunak emakumeari besondotik helduz, poltsikotik labana distiratsu bat atera eta sabel erdi-erdian barneratu zion. Ez nuen mugitzekorik egin. Arnasa moztu zitzaidan. Hotz. Mutu. Petriletik behera bultzatu zuenean eta elurra zirudien lainoak emakumearen gorpua irentsi aurretik, Lauraren aurpegia ikusi ahal izan nuen segundo erdiz, ezezagunaren esku artetik irristatzen. Gona motz-motzarena Transkripzioa: Bost minutu falta ziren zinemarako orduak Laura harrapatzeko. Harrezkero, eskaileretan behera behar zuela imajinatu nuen. Ezezaguna begira-begira zegokidan, nire barneko pentsamendua irakurriko balu bezala. Eta berriro, espaloian gora, begirada nire begitartean tinko, niganantz lerratu zuen pausoa. Ostera ere sua eskatu zidan eta ordainean elkarrizketa gaia eman behar balit bezala, aldamenean gelditu zitzaidan, iruzkin bat edo beste gehiago egiteko. - Denbora asko al da zure neska-lagunarekin zabiltzala? -galdetu zidan, ideia finkokoa zirudien hark. Galdera nahiko pertsonala iruditu zitzaidan eta aurpegian ere nolabait harritu egin ninduelako itxura jarri nion nonbait, kolpean isildu baitzen eta eskua ahora eraman, esan berri zuenari jaramonik ez egiteko adierazi nahiz. - Nik neurearekin gaur bukatu behar dut! -esan zuen doinu triste batez-. Lehen zera esan nahi nizun: zure kontura bizitzen jartzen direla, nahikeria guztiak betez, muxu ziztrin batekin gure aurpegi zuria bereganatuz... eta gero zer? Poltsikoa bete diru duen batekin oheratzeko! Eta okerrena ez da hori! Maite nauela esaten jarraitzen duela baizik! Zuk ba al duzu hori ulertzerik? Ez nion erantzun. - Nik ez! -lehor batez isildu zen. Ezezaguna etsitako itxura hartzen hasi zen, hotzak mehatxatze bidean eta inozokeriak esaten jartzen dituen horietakoa zela pentsatu nuen aldi batez, sufritzen jakin ez eta hondar ale batekin mendia egiten dutenetarikoa, harik eta, begietan malkoak nabari zitzaizkiola, bere neska-lagunarekin bizi zuen egoerarekin amaitzea erabaki zuela aitortu zuen arte. Ezezagunak erabakia hartua zuen itxuraz. Gau hartan bertan amaitu beharra zuela konbentzituta zegoela eman zidan aditzera. Bestela, neska-lagunak burutik behera kaka egiten ziolako sentipenaz jarraituko zuela eta, horretarako, nahiago zuela maitasunik gabe bizi, iseka egiten zion neska zirtzil haren aurpegi zornatsua ikusten jarraitzea baino. - Badator! -amorruz betetako deiadarra egin eta espaloian gora egin zuen ero baten gisa, bere helburuaren bila. Gona motz batekin hankak bizkor-bizkor zituen emakume bat sumatu ahal izan zuen zubi sarreran. Eta ni ere, mesfidantzazko haize batek bultzatuta, ezezagunaren atzetik abiatu nintzen, ez dakit zerk bultzatuta. Gizonak erdibidean gelditu zuen emakumea. Elkar ondo ezagutzen zutelako itxura agertu zuten. Hiruzpalau hitz gurutzatu zituzten. Beharbada, ezezagunak berarekin bueltatzeko eskatuko ziola pentsatu nuen. Neskak ez zuen gizona entzutekorik egin. Besterik egiteko baino azkarrago, ezezagunak emakumeari besondotik helduz, poltsikotik labana distiratsu bat atera eta sabel erdi-erdian barneratu zion. Ez nuen mugitzekorik egin. Arnasa moztu zitzaidan. Hotz. Mutu. Petriletik behera bultzatu zuenean eta elurra zirudien lainoak emakumearen gorpua irentsi aurretik, Lauraren aurpegia ikusi ahal izan nuen segundo erdiz, ezezagunaren esku artetik irristatzen.
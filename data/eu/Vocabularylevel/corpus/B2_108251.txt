Docutec Katarroa ala gripea? Denok dakigu zerbait gripeari buruz, inoiz guk geuk jasan behar izan dugulako, edo gure inguruko norbaitek. Baina, zer da benetan gripea? Larria al da gripea? Arrisku-talde batzuetan gripea izan daiteke larria, heriotza eragiteraino. Negu arrunt batean askok nozitzen dute gripea. Eta kopuru hori askoz ere handiagoa izan daiteke, aurka egiteko botikarik ez dagoelako menderatu ezin den gripearen azpi-motaren azaltzen denean. Gripe-birus bakarra al dago? Ez, ez. Hiru gripe-birus mota daude: A, B eta C. Lehen biak bakarrik eragiten dute gripe izenez ezagutzen dugun gaixotasuna. C izenekoak, aldiz, eritasun arina sortzen du katarro arruntaren antzekoa. Kutsakorra al da gripea? Bai, bai, oso kutsakorra da. Infekzioa erraz pasatzen da pertsona batetik bestera, eztul edo doministiku egitean botatzen diren tanta ñimiñoen bidez. Horiek inguruko pertsonen arnasbideetan sartzen dira. Gaixoarengandik oso hurbil eta , batez ere, leihoak itxita daudela, errazago gaixotuko gara. Gripeak jota dagoen momentutik kutsa dezake gaixoak beste norbait, batez ere lehen sintomak sentitzen hasi eta 5-7 egun bitartean. Nola eragiten du birusak gaixotasuna? Gripeak jota dagoenak eztula edo doministikua egiten duenean, edo, besterik gabe, hizketan ari denean, kutsa dezake beste norbait. Inguruan dauden pertsonei sartzen zaie birusa gorputzean; gero, birusak arnasbideetako zelulei erasaten die, eta biderkatzen hasten da, milaka kopiak sortuz. Prozesu horren ondoren, birus berriak zelulatik kanpora ateratzen dira, eta inguruetako zelula osasuntsuei erasaten die. Normalean jotako zelulak hil egiten dira, eta gripearen sintomak zelula-hilketa horren aurkako erreakzioak dira hain zuzen ere. Zein dira gripearen sintomak? Ohiko sintomak dira: sukarra, buruko mina, eztarriko mina, muskuluetako oinazea, eztul idorra eta gorputz osoko ondoeza. Katarroaren eta gripearen arteko aldeak GRIPEA: Inkubazio-epea: 18-36 ordu. Sukarra: Oso handia, 39-40 °C Muskuluetako mina: Sarritan izaten da eta gogaikarria. Buruko mina: Oso handia. Bizkarreko mina:Bai. Doministikuak: Batzuetan Eztarriko mina: Batzuetan. Begi- narritadura: Batzuetan. Sudurreko jarioa: Batzuetan Etengabekoa izaten da lehen egunetan. KATARROA: Inkubazio-epea: 48-72 ordu. Sukarra: Batzuetan bakarrik. Muskuluetako mina: Ez da horrelakorik izaten. Buruko mina: Batzuetan bakarrik Bizkarreko mina: Ez. Doministikuak: Askotan. Eztarriko mina: Askotan. Begi-narritadura: Askotan. Sudurreko jarioa: Etengabekoa izaten da lehen egunetan Txertoek balio al dute? Arrisku handiko taldeetakoentzat txertoa hartzea da prebentziorik onena (pertsona zaharrak, gaixo kronikoak...). Hala ere, txertoei buruz komeni da esatea txertoek gripe-aldi baterako bakarrik balio dutela; beraz, urtero hartu behar da txertoa. Bestalde, txertoak ez du berehala babesten, gripe-epidemiaren aurretik hartu behar da, ez baitu gripe-epidemiaren barruan balio. Horregatik, badira pertsonak batzuk, ?%20- %50, urteen arabera?, txertoa hartuta ere gaixotzen direnak. Batzuetan gertatzen dira erreakzio txarrak txertoa hartu eta gero, gripearen beraren antzekoak, baino horrek gutxiago irauten du. Zer egin, gripeak 'harrapatzen' banau? Orain arte, botikek sintoma gogaikarrienak pixka bat murrizteko balio zuten: eztula, sukarra, baina ez zen gaixotasunari erroan eragiten, birusaren infekzioan. Gaur egunean bada tratamendu bat gizon-emakumeak infektatzen dituzten gripe-birus ezagunen aurka egiteko. Botika hori familia-multzo berri bateko lehenbizikoa da, 'neuramidinasaren inhibidoreak' deitzen zaio. Botika horrekin lortzen da: - Gripe-prozesua %33an murriztea. - Gripe-sintoma bakoitzaren iraupena laburtzea. - Gripe-sintoma bakoitza ez hain gogorra izatea.
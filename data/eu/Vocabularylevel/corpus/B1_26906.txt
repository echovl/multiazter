Docutec Zer egin seme-alabak nabigatzen ari direnean? 7 aholku labur seme-alabei Interneten seguru ibiltzen erakusteko. Saia zaitez Internet senide arteko aktibitate bihurtzen. Seme-alabekin nabigatu sarean, eta ez ezazu ordenagailua beren logelan utzi. Berekin zauden bitartean, sarearen erabilera arduratsu eta seguruari buruz hitz egin dezakezu. Ikas ezazu teknologiari buruz, galdera asko egin eta ez zaitez lotsa seme-alabek zuk baino gehiago badakite. * Umeei irakatsi behar zaie inoiz ez dizkiotela norberaren datuak eman behar online ezagutzen dituzten pertsonei, bereziki sareko eztabaida-leku eta topa-lekuetan ezagutzen dituztenei. * Seme-alabei azaldu behar zaie inoiz ez dutela online ezagutu duten pertsona batekin hitzordurik antolatu behar. Esan iezaiezu, halaber, norbait horrelakorik egiten saiatzen bada, zuri jakinarazteko berehala. * Ipin itzazu etxean Interneten erabilerari buruzko arauak. Noiz ibili eta zenbat orduz nabiga dezaketen umeek. Informa zaitez seme-alabak babesteko dauden kontrol mekanismoez: iragazki softwareak eta merkatuan dauden beste hainbat aukera. * Iraingarri den posta elektronikorik edo bestelako komunikaziorik jasotzen badute ez erantzuteko esaiezu seme-alabei. Deseroso sentitzen diren web orri edo chat-room batean badaude, lehen baino lehen handik irtetea ere gomendatu. Adieraz iezaiezu edonolako komunikazio iraingarririk jasoz gero zuri erakutsi behar dizutela, baina argi adierazi ez zarela haiekin haserretuko eta errua ez dela berena. Harreman irekiak eta konfiantza edukitzea oso garrantzitsua da horretarako. * Zure seme-alabak edo beste umeren bat arriskuan dagoela uste baduzu, dagokion agintaritzarekin harremanetan jar zaitez lehenbailehen.
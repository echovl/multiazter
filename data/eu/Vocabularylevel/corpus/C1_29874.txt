Docutec Zenbat eta zer gutxi Eta kontua liluragarria ere bada. Zenbat eta zer gutxi dakigun aldi berean, alegia. Zelula intsulina-ekoizleak giza gorputzean nola eta nondik sortzen diren ez dakigu, eta dagoeneko gai gara horiek laborategian egiteko, zelula ametatik abiatuta. Urtean 3,2 milioi pertsona hiltzen da diabetesaren eraginez. Osasunerako Mundu Erakundeak eman zuen datua joan den asteazkenean. Diabetesaren Nazioarteko Federazioarekin batera Diabetes Action Now programa abiarazi dute, zenbakiak ez baitira -brometarakoak. Herrialde industrializatuetan, 35-64 urte bitartean gertatzen diren hamar heriotzatik batek zerikusia du diabetesarekin. Baina arazoa ez da gurea bakarrik. Garatzeko bidean diren herrialdeek ere geroz eta gure antz handiagoa dute. 2030erako egindako aurreikuspenen arabera, haiei dagokie espero den hazkundearen zati handiena. Ordurako, 366 milioi diabetiko izango omen dira munduan. Horietatik % 90ek badute modua gaitzari aurre egiteko: dieta osasuntsua eta kirola. Gainerako % 10ek, ordea, nahitaez hartu behar dute egunero intsulina, haien gorputzak suntsitu egiten baititu intsulina ekoizten duten zelula espezializatuak, arrotzak balira bezala. Eta intsulinarik gabe ez dago odoleko glukosa metabolizatzerik. Egoera horren aurrean, ikerketa-talde asko ari da diabetesa sendatzeko moduaren bila; horietako batek emaitza interesgarriak plazaratu zituen, joan den ostegunean. Harvard Unibertsitateko (AEB) zientzialariek Nature aldizkarian eman dute ikerketaren berri. Saguekin aritu dira lanean eta ikusi dute, uste zabalduenaren kontra, intsulina jariatzen duten zelula espezializatuak haiek bezalakoetatik sortzen direla. Tratamenduaren ikuspuntutik, diabetesa sendatzeko martxan dagoen lan-ildoetako bati bizigarria eman diezaiokete emaitza horiek. Orain arte, bi bidetatik heldu diote nagusiki ikertzaileek diabetesa sendatzeko erronkari. Batzuek hildakoen zelulekin egin dute lan, eta horiek gaixoetan txertatuta, transplantearen errefusa gainditu, eta haien gorputzak intsulina behar bezala ekoiztea lortu dute. Saiakera arrakastatsua izan da, baina eskala handian aplikatzeko zaila da, zelulen iturria mugatua baita oso eta gaixoak asko. Harvard-en lortutakoarekin, ordea, agian, posible izango da hildakoen zelulak laborategian bertan ugalarazi eta urritasunaren muga gainditzea. Lehenengo, baina, saguetan ikusitakoa gizakietan ere gertatzen ote den aztertu beharko da. Izan ere, orain arteko zantzu guztien arabera, zelula intsulina-ekoizleak areako zelula ametatik sortzen dira gure gorputzean. Baina ikertzaileek hori ere ez dakite ziur. Eta kontua liluragarria ere bada. Zenbat eta zer gutxi dakigun aldi berean, alegia. Zelula intsulina-ekoizleak giza gorputzean nola eta nondik sortzen diren ez dakigu oraindik, eta dagoeneko gai gara horiek laborategian egiteko, zelula ametatik abiatuta. Horixe lortu du, esaterako, Bernat Soriak, duela egun gutxi orrialde hauetan izan den ikertzaileak. Giza enbrioien zelula ametatik abiatuta sortu ditu. Zelula amek edozein zelula bihurtzeko gaitasuna dute, eta, beraz, teorian behintzat, horiek zelula intsulina-ekoizle bihurtu, gaixoari transplantatu eta diabetesa tratatzeko modua egongo litzateke. Baina bide luzea dugu oraindik egiteko. Bernat Soriak 1996an heldu zion lerro horri, eta, oraingoz, saguetan diabetesa sendatzea
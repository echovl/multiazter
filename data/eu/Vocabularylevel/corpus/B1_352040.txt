Docutec Lapur jatorra Norbait etxean sartzea eta lapurreta egitea ez da oso esperientzia atsegina izaten. Ez beti, ordea. Lee Jin-Se izeneko lapurra Tokioko emakume baten etxebizitzan sartu zen. Emakumea izutu egin zen, eta Lee Jin-Sek, lasaitzeko-edo, masaje bat eman zion andre horri. Gero, lapurrak etxetik alde egin zuen, kreditu-txartela hartuta, noski; baina, ondoren, txartela emakumeari bueltatu zion, postaz. Andreak eskatu bezala, hain zuzen. Hori bai, txartela bidali baino lehen, kutxazainetik 6.300 euro atera zituen Lee Jin-Sek...
Docutec Familia eredu berriak Autonomi Erkidegoko estatistika emaitza bat argitaratu dutela eta, hemengo familiaren eboluzioa eta ezaugarri nagusiak biltzen ditu 6 parrafo laburretan Euskarri optikoan bildu dituzten 1996. urteko datu estatistikoetan Euskal Autonomi Erkidegoko ugalkortasuna eta familiei buruzko datuak ere jasotzen dira. Horiei erreparatuz ikus liteke familia ereduak ez direla larregi aldatu azken urteetan, nahiz eta hiri giroan joera «irekiagoak» gertatzen ari diren: Estatusa gora, haur kopurua behera ¿ Emakumezkoek gizartean edo lan munduan estatus maila hobetzearekin batera, behera egin du edukitzen dituzten seme -alaba kopuruak. Batez beste, 0,5 seme-alaba gutxiago izan dituzte estatus ertaina edo altua lortu duten andreek gainontzekoen aldean. Emakume inmigranteek seme-alaba gehiago ¿ Euskal Autonomi Erkidegora kapotik bizitzera etorri diren emakumeek bertakoek baino haur gehiago izan dituzte. Espainia hegoaldetik etorritakoek, esate baterako, euskal emakumeek baino ia seme-alaba bat gehiago izan dute batez beste. Hamar familiatik bi pasa izatezko bikoteek osatutakoak dira ¿ 12.800 familia daude EAEn ezkondu gabeko bikotekideek osatuak. Horien artean, lautik batek baino ez du seme-alabarik, eta batez beste ezkondutakoek baino haur gutxiago izaten dituzte (ezkondutakoek, 1,8; besteek, 1,4). Zazpi familiatik bat ez dago osorik ¿ Araba, Bizkaia eta Gipuzkoan 214.000 biztanle bizi dira familia hautsietan, hau da, heriotza edota banaketagatik guraso bakarreko sendia osatu behar izan dutenetan. Horien artetik %2,2k baino ez du beste familia bat osatzeko erabakia hartu.
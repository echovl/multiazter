Docutec Gerrako propagandaren printzipioak Kazetaritza ikasketak egiten ari den talde baten Internet orrialdean, Morelliren gerra eta propagandari buruzko gogoeta batzuen laburpena dakar. Edozein gerratan propaganda egiteko kontuan hartu beharreko 10 arau dakartza. MANEX ALTUNA, ZIORTZA ARTABE, ASIER GONZALEZ, ZURIÑE IBARRONDO, MAITE IZAGIRRE, SAIOA TORRE Gerrak ezberdinak izan arren, zenbait ildo amankomun izaten dute. Gauza bera gertatzen da gerran ari direnek erabiltzen duten informazio-estrategian. Ana Morellik ondo islatzen ditu XX nola aplikatu diren idlo horiek XX. mendeko gerra ezberdinetan. Anne Morellik (Hiru Argitaletxeko Principios elementales de la propaganda de guerra. Utilizables en caso de guerra fría, caliente o tibia liburuan,) hamar printzipiotan banatzen edo bereizten du estatu aparatuek gerra giroan zabaltzen duten propaganda. Hamar legeak, Arthur Ponsoby politikari ingelesaren ikerketa lanen arabera zehaztu ditu. Ponsoby XX. mende hasierako politikari bakezalea izan zen. Ahalegin handiak egin zituen gobernu britainiarrak I. Mundu Gerran zabalduriko gezurren eta manipulazio informatiboen maskaragabetze eta salaketan. Union of Democratic Control bere alderdiak errepresio gogorra jasan zuen, traidore izendatu zutelarik. Anne Morellik A. Ponsobyren ardatzik nagusienak jaso eta berauek XX. mendeko beste nazioarteko gatazka armatu ugaritan sistematikoki erabili izan direla azaltzen du; bando kontrajarri bien baitan gainera. Hala bada, printzipio bakoitza adibide zehatzekin hornitzen du idazleak bere liburuan. II Mundu Gerrako, Gerra Hotzeko, Malvinetako, Pertsiar Golkoko, Jugoslaviako eta Kosovoko gerrateetako propaganda eta desinformazio adibide argiak baina gehienontzat ezezagunak azaleratzen dizkigu Morellik: -Prentsaren esanak, beranduago gezurtatuak -Politikarien diskurtso beroa. -Gobernu aparatuen komunikatuak, estrategia militarraren parte askotan. -... Oinarrizko hamar legeak 1. "Guk ez dugu gerra nahi. Bakea nahi dugu beste herrialdeekin" 2. "Etsaia da gerraren errudun bakarra. Gerran sartzera berak behartu gaitu" 3. "Etsaiak deabruaren aurpegia du" 4. Gerrarako interes eta helburu errealak ezkutatu kausa duinak aurkeztuz. 5. "Etsaiak nahita burutzen ditu sarraskiak. Gureak nahigabeko akatsak dira" 6. "Etsaiak legez kanpoko armak darabiltza. Ez du duintasunez jokatzen" 7. "Gure galerak txikiak dira. Etsaiarenak bai handiak!" 8. "Artistak eta intelektualak gure kausaren aldeko ditugu" 9. "Gure kausak izaera Sakratua du" 10. "Gure esanak (gerra-propaganda) dudan jartzea traizioa da" (moldatua)
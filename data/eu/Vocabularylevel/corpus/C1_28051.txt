Docutec Psikologo baten ikuspegia Ekonomiako Nobel saria eman berri dioten pertsonaren biografia laburra eta, batez ere, bere aportazioa zein izan den laburtzen du. Psikologiaren bidez aztertzen ditu ekonomiako gertaera batzuk. DANIEL KAHNEMAN Tel Aviven jaio zen .Daniel Kahneman 1934an eta egun israeldar eta estatu batuar nazionalitateak biak ditu. Princeton Unibertsitateko psikologia katedraduna da 1993az geroztik. Irakasle izan da baita, besteak beste, Berkeley eta Harvard unibertsitateetan. AEBetako Psikologia Elkarteko eta AEBetako Ekonomia Zientziek Elkarteko kidea da. Agente ekonomikoek beti ez dutela arrazionalki jokatzen erakutsi zuen Daniel Kahnemanek, ekonomia tradizionalaren parametro matematiko eta estatistikoek beti ez dutela esplikazio egoki eta zuzena eskaintzen ondorioztatuz. Baina, .ideia horrekin batera, gizabanakoen erabakiak,batez ere ziurgabetasun uneetan hartutakoak, egokiago aurreikusi eta kuantifikatzeko bideak ere zabaldu zituen, bere arloko ikerketak baliatuz, psikologiatik; eta horrela eremu berria zabaldu zuen, psikologiaren ikerketak integratuz ekonomiaren azterketan. 1979an; Amos Tversky israeldarrarekin batera, formulatu zuen Kahnemanek gizabanakoen erabakien teoria; Perspektibaren Teoria deitu ziotena hiru ideia nagusietan oinarritzen da. Lehena: alternatibak aztertzerakoan ez dugu eragingo duten amaierako egoera hartzen aintzat, baizik eta erreferentziatzat hartzen dugun maila jakin batekiko dakarten aldaketa, hots, irabazia edo galera. Bigarrena: irabaziez ari garenean, nahiago dugu irabazi ziurra, hipotetikoki handiagoa litzatekeena baino, hots, «txabola egina hobe, egin gabeko jauregia baino» esaera jarraitzen dugu. Hirugarrena: galerez ari garela, berriz, alderantzizkoa gertatzen da eta galera gehiagoren arriskua hartzeko prest gaude, galera ziur bat saihesteko nahi horretan. Eta teoria hori hainbat fenomenori egokitu ahal zaio, ekonomiaz ari garela, esaterako. Zergatik eusten die jendeak horrenbeste denboraz beherantz doazen akzioei, edota galera txikiengatik babesteko horrenbeste ordaintzen duten aseguruetan, azaldu dezake Perspektibaren teoriak. Kahnemanen esperimentuek agerian utzi dute baita jendeak ziurgabetasun egoeran erabakiak hartzerakoan ez dituela askotan probabilitatearen legearen oinarrizko legeak jarraitzen. Kahnemanen lanak ekonomia eta finantza arloko zientifikoen belaunaldi berri baten inspirazio izan direla esan daiteke. Ordura arte ekintza errealen obserbazio soilean oinarritzen zen zientziatzat hartzen zen: gizabanakoen erabakiak interes pertsonaletan eta arrazoian oinarritzen ziren. Kahnemanek ikuspegi zabalagoa ekarri du
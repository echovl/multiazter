Docutec Astean behin zinemara: Gangs of New York Martin Scorsese-k filma honetan inmigrazio-uholde masibo eta geldiezinaren markoan, jatorri ingeleseko talde protestanteen ('bertakoen') eta etorkin katoliko irlandarren arteko liskarrak azaltzen dizkigu. Historia horren zedarrietako bat aste honetan gomendatzen dugun filma da: 'Gangs of New York'. Gizartea ohartzen da bere jatorria gogorkerian mamitu zela, eta, agian, horrek argitzen dituela gaur egungo joerak ere, gogorkeria horren oinarrian arrazagatiko liskarrak eta desadostasun erlijiosoak eta sozialak daudela, alegia. Scorsesen film horretan kontatzen da, inmigrazio- uholde masibo eta geldiezinaren markoan, jatorri ingeleseko talde protestanteen ('bertakoen') eta etorkin katoliko irlandarren arteko liskarrak, 'Los conejos' filmean azaltzen den bezala. 'Legerik' ez zegoen hiri batean errepresio lazgarria burutu zuen jaio berria zen klase politikoak, 1846-1863 urteetan. New York-en gertatzen den odol eta mendeku-kronikak Erdi Aroko amildegi apokaliptikoenetatik aterata dagoela dirudi. Historia horretan, bi buruzagi azaltzen dira aurrez aurre, Day Lewis eta Leonardo Di Caprio artistek antzeztuta. Eta amodiozko triangelu berezi bat osatuz, emakume bat, Cameron Diaz-ek antzeztua. Honek sentimenduzko kontrapuntu bat jartzen du 'amodiorako egokia ez zen' aro hartan. Hiru artistek profesionaltasunez burutzen dute beren lana eta kimika ona ageri da horien artean. Nabarmentzekoa da, hala ere, Daniel Day Lewis-en lana, ñabardurez betea, Bil 'harakina', gorrotagarria eta ankerra, ezin hobeto gorpuztuz. Ekoizleek filmaren hasierako luzera murriztu bazuten ere, -ia hiru ordu irauten du oraingo bertsioak-, eta horrekin zenbat gauza sinplifikatuegia azaldu, gero eta arreta handiagoa sustatzen du filmak ikuslearengan. Irudi- zirimola ikaragarriak harrapatu egiten du begira dagoena, ze irudiak zein baino zein dira gogorragoak eta ez ohikoagoak, eta erritmo hori primeran menderatzen du Scorsese zuzendariak. Arrazoi horiengatik, eta historia amerikarraren oinarrietako bat ikusten ari garela iruditzen zaigulako, garai batean 'El Padrino'ren saga edo Western filmak izan ziren bezala, gomendatzen dut filma ikustea, nahiz eta, nire ustez, perfektua ez izan, gehiegikeria ugariek galdu egiten baitute narrazioaren oreka. Baina, ez al da sustagarriagoa grinak gainezka egitea perfekzioaren oreka hotza baino?
Docutec Igerilekuetan garbi ibili Bazenekien igerilekuetan garbitasun arau batzuk betetzen baditugu, ingurumena babesten laguntzen dugula?   Uretan sartu aurretik dutxatzen bagara... Komunak erabiltzen baditugu, eta gero ondo garbitzen bagara... Txankletak eta bainu-txanoa erabiltzen baditugu... Uretan sartu aurretik tiritak eranzten baditugu... Instalazioak zikintzen ez baditugu... Uraren kalitatea hobetzeaz gain, ingurumena ere hobetzen lagunduko dugu. Izan ere: Kloro gutxiago beharko da, uraren kalitateari eusteko. Gainera, horrela, dirua aurreztuko dugu. Ur gutxiago berritu beharko da. Hala, mugatua den baliabide bat era jasangarrian erabiltzen lagunduko dugu. Energia gutxiago beharko da ura garbitzeko eta hondakinak kentzeko; hala, bada, energia era jasangarrian erabiltzen lagunduko dugu. Gutxiago zikinduko dugu, eta, horrela, garbigarri gutxiago erabili beharko ditugu: xaboiak, lixiba, etab. Hondakin gutxiago sortuko ditugu eta gutxiago kutsatuko. Osasunari buruzko aholku gehiago: Ez sartu bat-batean hur hotzean. Begiak babestu, betaurrekoak behar bezala erabiliz. Ez irentsi igerilekuko urik Uretatik ateratakoan, dutxa bat hartu, larruazala lehortzen duten hondarrak kentzeko. Uretatik ateratakoan, oso ondo lehortu belarriak eta oinak.
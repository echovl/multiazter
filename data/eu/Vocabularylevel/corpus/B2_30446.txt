Docutec Nanobot, salba gaitzazu 2020 urte inguruan, ordenagailuak ez ditugu mahai gainean jarriko, ez digute tokirik kenduko, kanpoan beharrean barruan eramango baititugu, edo eramango gaituzte, burmuinetan itsatsirik, garunekin bat eginik. Eneko Astigarragak bere blogean iragarpen txundigarri baten berri eman zigun: 2020 urte inguruan, ordenagailuak ez ditugu mahai gainean jarriko, ez digute tokirik kenduko, kanpoan beharrean barruan eramango baititugu, edo eramango gaituzte, burmuinetan itsatsirik, garunekin bat eginik. Tomateak gero eta karratuagoak dira, kaxetako espazioa hobeki aprobetxatzeko, eta dirudienez laster izango dira zeharo karratuak. Astigarragaren esanetan, Ray Kurzweil-ek dio egunen batean softwarea eta konputagailuak gure barnean izango ditugula. Eta ez hain urruti. 2020 urterako burmuinetan Nanobot-ak aurreikusten ditu Kurzweilek gure neuronekin harremanetan. uff! Kurzweileren ustetan, makinak eta gizakiok bat egingo dugu, fusionatu. Informazio teknologia sailak goitik behera aldatu egingo dira. Ez dugu izango konputagailu gehiago mahai gainetan. Etorkizun harrigarria ezta? Baina ez da aurreikusten eta esaten duen gauza bakarra. Bere esanetan, 2030 urtean biologikoki oso alde txikia izango omen da 30 urte eta 120 urteko jendearen artean: giza gorputzaren biokimika birprogramatu ahalko dugu. Halako miragarriak entzunda eszeptizismoa nagusitu ohi da, telebistaren, koheteen eta interneten iragarpenen aurrean bezala behinola. Zientzia fikzioa? Ezagutuko dugun errealitatea? Ray Kurzweil-ek lehen irakurle optikoen teknologian, lehen testu ahots sintetizadoreak, musika digitala edo ahotsa errekonozitzeko sistemen ikerketetan, ... ibilitakoa da. Famatua da teknologia gaietan eta asmatzaile moduan. Beraz, Informazio Teknologien mundu hori ezagutzen du. Ondorioetako bat Mendebaldean luzaro ezagutu izan dugun lehia gogorrak, hitzezko sendabideen eta pilulen artean, buru gaixotasunak, depresioak eta halakoak sendatzeko buruzagitza eta lehentasuna lortzeko, pilulen alde egingo du, baina itxuraldaturik. Geroak euskarri materialari eragingo dio, gizakiaren eta makinaren arteko fusioarena eta manipulazio genetikoarena izango da. Horrek mutazio txundigarri eta izugarriak ekarriko dizkio giza endari. Bazen ordua! Nik behintzat "Nanobot" bat lehenbailehen erosi eta nire barne-muinari aplikatuko diot, ea interesanteago bihurtzen naizen.
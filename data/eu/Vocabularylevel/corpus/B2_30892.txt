Docutec Esnea Jakina da amaren esnea zeharo egokia dela haurrarentzat. Elikadurarekin negozioa egiten duten multinazional handiek, ordea, bestelakorik sinetsarazi nahi digute. Irribarrea eta harridura sortu didan kontu bat irakurri dut egunotan egunkarietan: Eusko Jaurlaritzak eta Unicefek amaren esnearen aldeko ekimena abiaraziko dute, haurrek amaren esnea edan dezaten sustatzeko. Irribarrea sortu dit, samurra eta pozgarria delako albistea, eta harridura, berriz, ohi ez bezala, kapitalismoaren zurrunbilo basatiari aurre egiten ikusi ditudalako erakundeak. Jakina da amaren esnea zeharo egokia dela haurrarentzat. Haurra hamaika gaixotasunetik babesten du; elikagai ekologikoa, ekonomikoa eta osasuntsua da; naturak haurra elikatzeko milioika urteetan aukeratu duen modua da, eta amarentzat ere onuragarria da hainbat arrazoirengatik. Elikadurarekin negozioa egiten duten multinazional handiek, ordea, bestelakorik sinetsarazi nahi digute. Nestle etxea, esaterako, nazioartean hainbat aldiz salatu dute, oro har edateko moduko urik ez duten herrialde pobretuetan esne hautsa banatzeagatik, eta ondorioz milioika haur hiltzeagatik. Hain urrun joan gabe, gurean ere, egundokoa da esne artifizialaren eta haurrentzako antzeko elikagaien negozioa. Arrazoi ezberdinengatik haurrari bularra eman ezin dion amak, urtean 600 euro inguru behar ditu haurra artifizialki elikatzeko. Amaren bularretik elikatzen den haurra, gaur egungo gizarte ereduak sortu nahi duenaren beste muturra da. Ama eta haurra, biak bakarrik, naturak emandakotik biziz, saltokien eskaintzetatik urrun, sano bizi daitekeela eta, gainera, elikatzeko ez dutela
Docutec G-astronomia Eta zein goxo jaten den gurasoen etxean. Ama, askotan, larunbat gauetan aritzen da sukaldean igandekoa prestatzen. Eta guk ordu erdi eskasean jaten ditugu hainbeste lan ematen dioten bazkariak. Gure etxean, igande askotan, errezeta landuekin prestatutako bazkariak izaten dira. Amak beti esaten du sukaldean arrakastaz aritzeko bi modu daudela: dirua eta denbora. Lehenak primerako lehengaiak erosteko balio du. Bigarrenarekin, ordea, edozein lehengai bihurtu daiteke gutizia. Ez nuke Como agua para el chocolate pelikula kurtsiarekin analogiarik egin nahi, baina gure gurasoen belaunaldia desagertzean, igandeko bazkari bereziak amaituko direla pentsatze hutsarekin, bizitza tragedia grekoa besterik ez dela susmatzen hasia naiz... Igandeko bazkariei esker, g puntua izara artean soilik ez, sukaldeko astronomietan ere topa daitekeelako.
Docutec Tearen ezaugarri magikoak Txinatarrek zein osasun-arazotarako erabili izan duten tea argitzen du dokumentuak: azalerako, kolesterola gutxitzeko... Txinatarrek gaixotasun asko sendatzeko erabiltzen zuten tea. Landare magikoa zela esaten zuten, eta botika asko egiteko baliatzen zuten. Honetarako hartzen da tea, besteak beste: Azalerako oso ona da. Zauriak, ebakiak eta intsektuen ziztadek eragiten duten mina arintzen du teak. Horrez gain, zauriak eta ebakiak lehenago orbaintzen dira. Azalerako ona denez, gorputzerako kremek dituzten osagaietako bat da. Te olioa antibiotikoa da, hau da, gogor egiten die bakterioei. Hori dela eta, infekzioaren bat baduzu (zornearekin bada, are gehiago), eman te olioa. Minbizia duten gaixoentzako tratamenduetako bat erradioterapia da. Erradioterapiak beherakoak sortzen ditu, besteak beste. Erradioterapien nahi gabeko ondorioak gutxitzen ditu teak. Bihotza. Heriotza gehien eragiten duten arazoetako bat da bihotzekoa. Horren eragile nagusietakoa kolesterola dugu. Gaur egun, gero eta pertsona gehiagok dute arazo hori. Elikadura desegokiak sortzen du, batez ere. Arazorik ez izateko, hartu tea. Untxiekin egindako ikerketa baten arabera, kolesterola gutxitzen du. Tentsioa. Tentsioa altua edo lo egiteko arazoa dutenek hobe dute terik ez hartu, teak nerbio sistema zentrala suspertzen du eta. Ondorioz, duten arazoa areagotu egiten da.
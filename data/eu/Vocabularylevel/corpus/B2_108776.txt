Docutec Ostiela 27-28 zenb. 'Kale gorrian bizi' esaten da euskaraz. Eta halaxe bizi dira etxerik ez duten hainbat eta hainbat. Etxea, horixe da Ostiela aldizkariak azken bi aleotan jorratu duen gai nagusia. Edo etxerik eza. Raulek, adibidez, badu etxea. Baina kalean bizi da, Buenos Airesen, lantokitik kaleratu egin baitzuten ustelkeria salatzegatik. Maisua zen. 2000. urteko azaroaren 11n kaleratu zuten. Ustelkeria salatu, kaleratu eta lanpostu bat eskaini zioten gobernuan. Erosi egin nahi izan zuten. Bost aldiz gehiago irabaziko zuen. Uko egin zion. Beste gai bat 'etxe okupatuena' da. Hau da, kale gorrian bizi nahi ez dutenak azaltzen dira. Esaterako, Pikuondoko Beasaingo gazteak. Urtebete daramate han. Beste batzuek, berriz, gehiago. Hona hemen, Donostialdeko etxe okupatuen zerrenda (21.orr.) Uste baino zabalagoa da. Oiartzungo Arditurrikoak: 16 urte Oreretako Herreriakoak: 16 urte Oreretako Gabierrotakoak: 15 urte Trintxerpeko Karmengo Plazakoak: 15 urte Pasai Donibaneko Santa Anakoak:14 urte Ategorrietako Iturritxukoak: 15 urte Bidebietakoak: 13 urte Martukoak: 14 urte Igeldoko Egiluze Baserrikoak: 10 urte Ereñozukoak: 9 urte Morlansekoak: 9 urte Loiolako Txomin etxekoak: 8 urte Pasai San Pedrokoak: 8 urte Oreretako Gure Ametsakoak: 8 urte Egia Berrikoak: 6 urte Ibaetakoak: 4 urte Martuteneko Bittori Eneakoak: 3 urte Errotazar Bidekoak: 3 urte Lezoko Lobato Etxekoak: 3 urte Etxe okupatu gehiago ere badira: Ondarrun, Mutrikun, Markina-Xemeinen, Hernanin, Tolosan... Nolakoak dira etxe okupatuok: pisuak, etxeak, baserriak, basetxeak, etxe-sailak... Batzuk pribatuak dira, edo Eusko Jaurlaritzarenak, edo Foru Aldundienak, RENFErenak, Iberdrolarenak, Itsas Armadarenak... Eta gazteak bizi dira, zaharrak, ezkonduak, ezkongabeak, seme-alabak dituztenak, ez dituztenak...
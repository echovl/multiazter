Docutec Emozioak bizitzen ikastea Adimen emozionalaren trebeziak elkarri loturik daude; beste hitz batzuetan, gure emozioak zein diren jakin beharra dago, gizabidez bizi nahi baditugu. Txiki-txikitatik irakatsi ziguten sentimentalismoa (horrela esan izan zaio emozioak bizi-bizi sentitzeari eta bizipenak jende aurrean agertzeari) pertsona ahulen, heldu gabeen, bere burua ondo kontrolatzen ez zutenen ezaugarria zela. Adiera horretan, erabat matxista den topikoa ikaragarri zabaldu da gure irudimen kolektiboan: emozioak kanporatzea eta, areago, negar egitea emakumezkoaren kontuak direla. Mundua aurrera doa, ordea, eta emozioak bizitzea norberaren heltze prozesuan eta adimenaren garapenean ezin ordezkatuzko elementua dela dioen teoria geroz eta arrakasta handiagoa lortzen ari da. Gaitasun berezi-berezia Gure sentimenduekin konektatzen dugunean bakarrik izaten gara gai gainerakoen sentimendu eta zertzeladekin enpatizatzeko. Ez da argiagoa ikasketetan kalifikazio hobeak jasotzen dituena, baizik eta ingurukoekin eta bere buruarekin harmoniaz bizitzen laguntzen dioten trebeziak garatzen dituena. Asetzeko moduko bizitza lortzeko trebezia horietako gehientsuenen izaera ez da intelektuala, emozionala baizik. Profesional bikainena ez da espediente distiratsuena duena, baizik eta bere trebeziei ahalik eta zuku gehien ateratzen asmatu duena. Adimen emozionala garatzen ikastea "Edukazio ona" eta kontrol soziala bereizgarri nagusiak dituen gizarte honek itxuren robotak bihurtu gaitu. Adimen emozionalaren trebeziak elkarri loturik daude; beste hitz batzuetan, gure emozioak zein diren jakin beharra dago, gizabidez bizi nahi baditugu. Emozioak behar bezala gestionatzeko Ez jarri zentsurapean. Emozioak berez ez dira onak edo txarrak, non eta gure abileziarik ezagatik guretzat edo beste inorentzat kaltegarri gertatzen ez diren. Zaude adi seinale emozionaletara, bai alor fisikoan, bai psikologikoan ere. Azter ezazu nolako egoerek sortarazten dituzten emozio horiek. Bataiatu izenekin sentimenduak, adierazi gorputzean islatzen zaizkigun sentsazioak, azalpen orokorra ("triste nago", "artega nago", etab.) egin ordez. Bota fisikoki emozioek uzten dizkiguten ondoezak, estuasunak edo kezkak. Adierazi gure egoera sentimendu horiek sortarazi dituen pertsonari, salaketarik egin gabe, bortizkeriarik erabili gabe, eta zehaztu nolako egoerak edo jokaerak eragin dizkigun. Sentimenduak adierazteko ez itxaron egoera hoberena iritsi arte, hartu zerorrek iniziatiba.
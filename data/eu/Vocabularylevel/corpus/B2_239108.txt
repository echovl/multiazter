Docutec Emakumeentzako autoa Volvok emakumeek diseinatutako eta emakumeentzat bakarrik egindako autoa aurkeztu du. "Emakumeen betebeharrak asebetetzen badituzu, gizonezkoenak soberan aseko dituzu ". Hauxe da autoaren diseinuaren leloa.   Volvo auto-etxeak emakumeek pentsatu eta soilik emakumeentzat den autoa aurkeztu zuen atzo Madrilen. YCC izena eman diote, eta "andrazko independente eta profesionalei zuzenduta dago". Autoaren aurkezpen-prentsaurrekoan German Lopez Madrid Espainiako Volvo etxeko presidenteak adierazi zuen "automobil-industriarentzat sekulako proiektu berritzailea" dela. 14 hilabetean lanean ibili ostean, emakume-talde batek aurkeztu zuen proiektua eta eurek jarri zituzten hurrengo pausuak abian. Horixe adierazi asmoz, Elna Homberg YCC proiektuaren zuzendari teknikoak autoaren leloa zabaldu zuen atzo: "Emakumeen betebeharrak asebetetzen badituzu, gizonezkoenak soberan aseko dituzu ". Proiektu honen ideia duela hiruzpalau urte sortu zen, 2001ean hain zuzen ere. Urte horretan andrazko taldeari ideia bururatu eta hurrengo urtean, 2002an, ideia aurkeztu zioten Hans-Olov Olsson Volvo-ko kontseilari delegatuari. Ideia ondo hartu zuten, antza, eta, urte batzuen ostean, hauxe da emaitza.
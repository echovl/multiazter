Docutec Holandako sexu-hezkuntzako eredua Gaztetxoen sexu-hezkuntzan Holandako eredua azaltzen du. Eredu honetan sexu-informazioa goiz ematen zaie ikasleei, eta, horrela, nerabeen haurdunaldi eta gaixotasun-transmisioa gutxitu ahal izan da. GUUS VALK / Herbehereek dute Europako nerabeen haurdunaldi-tasarik baxuena. Marka horrek jakin-mina piztu du nazioarteko elkartean.  "Zer egingo zenuke zeure lagunak preserbatiboa erabiltzeari uko egingo balio? Zein iritzi dute zure lagunek preserbatiboaz? Idatz ezazu zeure ustetan erantzungo luketena, eta ondoren galde iezaiezu, ea asmatu duzun". Holandako zenbait irakaslek horrelako ari ketak erabiltzen dituzte ikasle nerabeekin sexualitatearen gaiari heltzeko. Lang leve de liefde (Bizialdi luzea maitasunari) izeneko pedagogia-tresnan oinarritzen dira. Ba liabide hori, hain zuzen, 80ko hamarka dako amaieran sortu zen -HIESA osasun publikoko arazo bihurtu zen garaian- estatuaren dirulaguntzei esker. Sexu-hezkuntza 70eko hamarkadan sartu zen geletan, baina pandemia horren agerpenak bultzada berri bat eman zion. Horrela gogoratzen du sexu-kutsadurako gaixotasunen aurka borrokan diharduen Soa-bes-trijding Fundazioko J. Reinders-ek: "Arazo horren ondorioz, irakasleek azalpenetan argiagoak izan behar izan zuten, eta ikasleekin gizartean onartuta dauden arau eta balioei buruz eztabaidatu". Balioak eta jarrerak Herbehereek dute Europako nerabeen haurdunaldi-tasarik baxuena: 15 eta 19 urte bitarteko 1.000 neskako 8,4. Hala, herrialde horretan abian jarri diren ekimenek inguruko herrien jakin-mina piztu dute. Gizarte-Zientziak eta Sexologia Ikertzeko Holandako Institutuko ordezkariek honela laburbiltzen dute: "Familia-plangintzari buruzko ikerkuntzan, komunikabideak sentsibilizatzean eta mediku eta gizarte- zerbitzuak eskuragarriago bihurtzean diru gehien inbertitu duen herrialdea da". Estatuak ez du inolako programarik agindu, baina ia eskola guztiek biologiako eskoletan ematen dute sexu-hezkuntza. Lehen hezkuntzako eskolen erdiak ere sexualitatearen eta kontrazepziozko metodoen berri ematen dute. Amsterdameko Unibertsitatean Hezkuntzaren Zientzietako irakaslea den H. Rolingen aburuz, "gobernuak abiapuntu garbia izan du betidanik: hobe da arazoei heltzea horiek bazter uztea baino". Reinders-ek dio 1993tik aurrera gidaliburuak eguneratu egin zirela. "Programa ugaltzearen alderdi biologikoez arduratzen da, baina baita balioez, jarrerez eta komunikatzeko gaitasunaz ere". Zentro batzuek soilik gidaliburuei jarraitzen diete; beste batzuek, berriz, material osagarria erabiltzen dute: Soa-bestrijding Fundazioko pedagogia- unitateak (bideoak, irakaslearen gidaliburua, ikasleentzako aldizkaria). Reinders-en aburuz, "hezkuntza-sistema betidanik ahalegindu da ezagutzak irakatsi ez ezik, gazteei eguneroko bizimoduan ezagutza horiek aprobetxatzeko baliabideak ematen". Erantzukizuna da gakoa Eskolako sexu-hezkuntza ez da, ordea, Herbehereetako arrakastaren eragile bakarra. Familia-plangintzan diharduen Rut-gers Fundazioaren arabera, hainbat faktorek eragiten dute. Komunikabideek elkarrizketa sustatu zuten: esaterako, 1993 eta 1997 bitartean, telebistak sexualitateari buruzko saioa eman zuen ikusle askoko ordu batean, pop-musikaren izar bat animatzaile zuela. Osasun-sistemaren konfidentzialtasunak eta arazoen balorazio moralik egin ez izanak ere garrantzi handia izan dute. Eta, azkenik, Rutgers Fundazioko Mischa Heeger-ek adierazten duen moduan: "Herbehereetan gurasoek ikuspegi pragmatikoagoa dute. Badakite euren seme-alabek sexu-harremanak izango dituztela, eta horregatik horretarako prestatu nahi dituzte, eta harreman horietan erantzukizunez jokatu behar dutela ohartarazi. Horixe baita, azken finean, gakoa: erantzukizuna". Egin berri den azterketaren arabera, sexu-harremanak izateko gai diren gazteen %85ek kontrazepzio-metodoak erabiltzen dituzte, eta batez beste 17'7 urterekin izaten dute lehen sexu-harremana. Haatik, Soa-bestrijding Fundazioak onartu egiten du irakasle askori, oraindik ere, ikasleekin sexuaz hitz egitea asko kostatzen zaiela, horretarako ongi prestatuta dauden arren. Bestalde, familia-plangintzako erakundeak, kezkaturik daude turkiar eta marokoar nerabeen artean haurdunen tasak batez bestekoa gainditzen dutela ohartu baitira, eta nerabe horientzako programa bereziak moldatzen ahalegintzen dira. Rutgers Fundazioak, atzerritik etorritako mediku eta gizarte-langileei prestakuntza eman ez ezik, Erdialdeko Europako, Ekialdeko Europako eta Erdialdeko Asiako gobernuei aholkuak ematen dizkie. Sexualitateaz hitz egiteak haurrengan pentsamendu txarrak eragiten dituela uste dutenei honela erantzuten die Soa-bes-trijding Fundazioko J. Poelman-ek: "Emaitzak hor daude. Munduko ama nerabeen tasarik baxuena dugu, eta holandarrek ez dituzte sexu-harremanak beste herrialde batzuetan baino lehenago hasten"
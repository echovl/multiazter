Docutec Apopilo Badira urte batzuk Parisen hilabete pare bat apopilo egon nintzela. Etxeak bazuen patio koxkor bat eta etxekoandreak bertan animalia batzuk hazten zituen. Ni apopilo sartu nintzen lehen egunean oilo bat hil zen, eta hurrengo egunean oilo salda jan genuen. Bigarren egunean untxi bat hil zen, eta biharamunean untxia saltsan jan genuen. Hirugarren egunean ahatea hil zen, eta biharamunean ahatea limoi erara jan genuen. Laugarren egunean etxeko nagusia hil zen, eta arratsalde hartan bertan aldatu nintzen ostatuz.
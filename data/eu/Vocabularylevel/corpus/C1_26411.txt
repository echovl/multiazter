Docutec Ameriketako estatu batuak: eskola etxean Ameriketan zabaltzen ari da haurrak etxean eskolaratzeko joera. Adituen iritziak eta hainbat esperientzia azaltzen ditu artikulu luzean. JeifArcher Gero eta guraso estatubatuar gehiagok hezten dituzte euren seme-alabak etxean, erlijio-arrazoiak direla-eta edo bestelako eskolatze moduren bat nahiago dutelako. Christopher eta Eileen Herman ohiko eskola-sistemaren aurkakoak dira, eta euren bi seme-alabak etxean hezten dituzte. Duela hogei urte legea urratuko zuketen, izan ere eurak bizi diren lekuan —Washington estatuan— 1985. urtera arte dipiomatutako irakasleek soilik eman zitzaketen eskolak etxean. Egun, ordea, Hermandarrek ez dute zigorrik izateko beldurrik; eta hori ez ezik, baliabide eta laguntza handiak ematen zaizkie. Badira etxean hezten duten gurasoen elkarteak, eta leku horretako hiru elkarteko kideak gai horri buruzko biltzarretara joaten dira, eta Internet bidez, antzeko egoeran dauden familien aholkuak jasotzen dituzte. Eileen Hermanek adierazten duenez, "ia jende guztiak ezagutzen4u etxean hezten duen norbait. Batzuei arraroa egiten zaie, baina gai honek orain ez du mesfidantzarik sortzen, eta ez da horren aurka lehen bezala jotzen". Hainbat arrazoi Hermandarrek gora doan joera bati jarraitzen diote. Zenbaiten arabera, Ameriketako Estatu Batuetan 8Oko hamarkadaren erdi aldera 50.000 haur hezten ziren etxean, eta, egun, miloi bat dira, gutxienez (beste zenbaiten iritziz 1,8 milioi dira). Jada, eskola-garaian dauden haurren %3 hezten da etxean, eta kopurua gora doa. Eliza katolikoaren menpeko eskolen ondoren, hezkuntza pribatu modurik hedatuena, hain zuzen, eskola etxean (home schooling) da. "Eskola etxean aukera bideragarria da, egun. Herrialde honek ematen dituen hezkuntza aukeretan bere lekutxoa du" adierazi du Mitchell Stevens-ek, —Clintoneko (New York estatuan) Hamilton Collegeko soziologoa eta gai horri buruzko liburu baten egilea—. Joera berri hori oso konplexua da, eta zenbat eta indar handiagoa hartu, orduan eta zailagoa da etxean irakasten duten gurasoen profila zein den adieraztea. Stevens-en iritziz, oso desberdinak diren bi talde daude. Horietako bat 6Oko hamarkadaren amaieran sortu zen, eskola-mugimendu alternatibotik. Horren jarraitzaileen ustez, haurrek etxean hobeto ikasten dute irakaskuntza formalaren egitura zurrunean baino. Beste mugimendua hainbat familia kontserbadore protestantek sortu zuten, gutxi gorabehera garai berean. Horien ustez, estatuko erakundeek euren haurrak ez zituzten behar bezala hezten. Stevens-en iritziz, "sistema publikoaren antolaketa burokratikoarekiko mesfidantza handia dute bi taldeek". 8Oko hamarkadara arte, etxeko irakaskuntza ezkutuko jarduera zen, ez baitzegoen lege bidez araututa. Baina horren jarraitzaileak ugaritu zirenean, epaileak eta fiskalak eskolara joaten ez diren haurrek "beste mota bateko hezkuntza izatea" onartzen hasi ziren. Eskola Etxean Babesteko Elkartea 1983. urtean sortu zen, eta honako bi helburu zituen: batetik, estatuetako botere legegileak hezkuntza-mota hori aitor zezaten sustatzea, eta, bestetik, etxean hezteagatik auzitara eramandako familiak defendatzea. Egun home schooling baimenduta dago herrialde osoan, baina horri buruzko araudia oso desberdina da estatu batzuetan eta bestetan. Idahon, esaterako, etxean hezten duten gurasoek ez dute ia molako mugarik eta ez zaie eskatzen euren programak estatuko edo tokiko agintariei jakinaraztea. Oregonen, aldiz, familiek, nahitaez, frogak egin behar dizkie aldian-aldian haurrei. Froga horiek "gaitutako pertsona neutral" batek egin beharko ditu. Oro har, ez da eskatzen gurasoek irakaskuntzan jarduteko gaitasuna izatea, baina zenbait estatutan gurasoek goi mailako ikasketak izatea edo prestakuntza-ikastaro bat egitea eskatzen dute. Estatuetako legeek irakasteko egun kopurua zehaztu ohi dute, bai eta eduki pedagogikoen ildo nagusiak ere. Gurasoek seme-alaben aurrerapenen berri eman behar izaten dute, baina gutxitan eskatzen zaie "buletinak" erakunde ofizial bati ematea. "Arau zorrotzagoak dituzten estatuetan ere haurren ikasketa erritmoak aldakorrak izan daitezke" adierazi du Patrick Farengak, Hol Associates-eko lehendakariak. Enpresa hori etxeko irakaskuntzarako materialak egiten dituen argitaletxea da, eta Cambridgen (Massachusetts) du egoitza. Eskolako agintariek etxean hezitako haurrekiko jarrera desberdina izaten dute. Izan ere, zenbait eskolatan haurrak txangoetara joan edo zenbait ikasgaietan matrikulatu ahal izaten dira, baina beste batzuetan ez. Etxean ikasten duten haur gehienak familia protestante kontserbadoreetakoak dira, baina mugimendua abartzen ari da. Katolikoek, musulmanek eta judutarrek, eta familia laiko askok erakunde berriak sortu dituzte etxean heztea defendatzeko asmoz. Salem-eko (Oregon) Hezkuntzari buruzko Ikerketaren Institutu Nazionalak hainbat inkesta egin ditu; eta horietan adierazten denez, hezkuntza mota hori hautatzeko arrazoi nagusia erlijioa baldin bada ere, badira beste bost arrazoi nagusi: ohiko ikastetxeen kalitate akademikoa zalantzan jartzea; hezkuntzarik onena banan-banakoa dela iriztea; senideen arteko lotura sendotu nahi izatea; ikasketa-kideen eragin kaltegarria murriztu nahi izatea; eta eskoletan gero eta handiagoa den segurtasun ezaren beldur izatea. Sarritan, arrazoi horietako batek baino gehiagok eragiten du erabakia. Etxean hezteko irakaskuntza-metodoak ugariak dira. Ameriketako Estatu Batuetan ez dago hezkuntza programa nazionalik, eta estatuen ardura da hezkuntza arauak jartzea. Gainera, arau horiek ez zaizkie zorrotz-zorrotz ezartzen etxean hezten dutenei. Eskuarki, gurasoek egiten dituzte irakaskuntza-planak. Ehunka argitaletxek dituzte etxean irakasteko egokitutako materialak. Mundu osoan zehar saltzen dira —bereziki Internet bidez— eta oso hezkuntza-filosofia eta ikuspegi desberdinak dituzte: batzuk erabat laikoak diren posta bidezko ikastaroak ditugu, eta beste zenbait, berriz, "Eskrituretako egiaren oinarri nagusiak goratzen dituzten" materialak dira. Hezkuntza mota horren aldekoak eta aurkakoak Herrialde osoa hartzen duen ikerketa gutxi egin bada ere, horiek adierazten dutenez, etxean hezitako haurrei egiten zaizkien frogetan nazioko batez bestekoa baino emaitza askoz hobeak lortzen dituzte. Baina zenbait ikerlarien iritziz, haurrek arrakasta izango dutela ziur daudenean soilik pasarazten die froga gurasoek. Gainera, etxean ikasten duten askok ez dituzte azterketak egiten, ez baitute etxean ikasten dutela onartu nahi; eta, beraz, ondorio baliagarriak lortzea oso zaila dela aitortzen dute ikerlariek. Etxeko hezkuntzaren arrakastarenadierazle nabarmen bat bada: Ameriketako Estatu Batuetako gero eta institutu eta unibertsitate gehiagok hartzen dute aintzat. Eskola Etxean Babesteko Elkarteak duela gutxi goi-mailako ikasketetako 500 ikastetxe baino gehiagotan egindako inkesta batek adierazten duenez, ikastetxe guztiek —bik izan ezik— ikasleak hartzeko prozeduran azterketa bereziak zituzten ohiko bigarren mailako ikasketak ez zituztenentzat. Ikastetxe askok, gainera, onartu egiten dituzte, egun, gurasoek egindako kalifikazioak. Dena den, oraindik ere, estatuko araudia zuzen ezartzeko adostasunik ez dagoenean zenbait guraso auzitara eramaten dituzte. Bada iaz oihartzun handia izan zuen kasu bat: etxean hezten zuen guraso batek hamabost eguneko kartzela zigorra jaso zuen, estatuko aztertzaileei ez zielako utzi 15 urteko semea aztertzen. Estatuko funtzionarioek adierazi zutenez, haurrak etxean heziketa egokia zuela ziurtatu nahi zuten, haur horrek bertako ikastetxeetan ikasketa-arazoak izan baitzituen. Etxeko hezkuntzak gero eta jarraitzaile gehiago baditu ere, ez du jende guztiak onartzen. 1997. urtean Gallup zundaketa institutuak eta Phi Delta Kappa aldizkari pedagogikoak elkarrekin egindako inkesta batek dioenez, estatubatuarren %57k uste dute etxeko eskolatzea ez dela "egokia". Hamabi urte lehenago %73k pentsatzen zuten horrela. Hezkuntza Nazionaleko Erakundeak (herrialdeko irakasleen elkarte handienak) dioenez, "etxeko irakaskuntzako programek ezin die prestakuntza osoa eman ikasleari". Lehen Mailako Irakaskuntzako Zuzendarien Elkarte Nazionalak ere antzeko iritzia du, eta honakoa adierazi dute, gainera: "hezkuntza-mota hori hautatzen duten gurasoek haurren emaitza akademikoen erantzukizuna izateaz gain, horien garapen sozialaren eta emozionalaren erantzukizuna izan behar dutela" zaindu behar dute agintariek. Euren ustez, etxean hezitako haurrek ez dute jatorri desberdineko haurrekin harremanak izateko behar adinako prestakuntzarik. Etxean irakasten dutenak ez datoz bat mugimenduak etorkizunean izango duen garapenarekin. Batzuen iritziz, mugimendua zabaldu egingo da; baina beste batzuek, aldiz, uste dute ez dela gehiago zabalduko. Inkestek adierazten dutenez, estatubatuarrak pozik daude eskola publikoen hezkuntzarekin (eskola publikoetan hezten dina ikasleen %90). Baina hainbat ikeleren iritziz, etxeko eskolatzea aukena sendoa da, eta iraun egingo du Ameriketako Estatu Batuetako hezkuntzan. Farengak dioenez, "hezkuntza kontzeptuaren oinarria ez da, jada, ikasleak ikastetxeetan sartuta egotea, fraideak monasterioetan bezala.
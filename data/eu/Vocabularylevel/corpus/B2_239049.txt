Docutec Lucia eta Iker Nafarroan Lucia eta Iker izan ziren Nafarroan 2004an jaiotako haurrentzat gurasoek gehien aukeratu zituzten izenak. Nesken artean, Leire, Maria, Nerea, Paula, Nahia eta Laura dira gogokoenak. Mutilentzat gehien aukeratu dituztenak Aimar, Javier, Unai, Daniel, Mikel eta Pablo izan dira.   Lucia eta Iker izan ziren Nafarroan 2004an jaiotako haurrentzat gurasoek gehien aukeratu zituzten izenak. Beraz, aurreko urtearekin alderatuz ez da aldaketa handirik egon. Nafarroako Estatistika Institutuak adierazi duenez, nesken artean bigarren postuan dagoen izena Maria da, 2003an bezala, baina oraingoan Nerea eta Paularekin batera. Gainera, Nahia eta Laura aurten gehien aukeratutako 10 izenen artean daude eta iaz 15.a eta 20.a ziren, hurrenez hurren. Grafia aldaketa kontuan izan gabe, Leyre-Leire aukeratuena izan da Luciarekin batera. Asko aukeratu dituzte ere Ainhoa, Irati eta Amaia. Mutilentzat, Aimar 2004an gehien jarritakoen artean dago, Javier izenari haur bakar bategatik lehendabiziko lekua kendu diola. Unai, Daniel, Mikel eta Pablo lehendabiziko 10 postuetan jarraitzen dute. Asier, David eta Adrian izenek aurrera egin dute 2003rekin alderatuz eta aukeratuenen artean daude orain. Estatistikaren arabera, neska zein mutilentzako, izen laburrak nahiago dituzte gurasoek, hain zuzen ere, bost letra dituztenak. Horrelakoak aukeratu dituzte mutila izan duten gurasoen %35ek eta neska izan dutenen %41ek.  
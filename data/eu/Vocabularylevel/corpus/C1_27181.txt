Docutec San Fermin, Amiensetik Iruñera etorri zen kondaira Fermin santuaren inguruan kontatzen den guztiak asmazioa omen da, oinarri historikorik ez duena. Horretan ados daude historialariak. Kondaira guztia nola sortu den azaltzen dute artikulu honetan. Santua ez zela inoiz existitu egiaztatu dute 1973tik hona egindako hainbat ikerketa historikok.   Kristautasunaren hasiera eta santuen garapena Erdi Aroan zehar ikertu ditu Roldan Jimenok bere doktore-tesia, aurreko hilabetean aurkeztu duena. Horretan, besteak beste, santu askoren bizitzek historia aldetik duten sinesgarritasun eskasari erreparatu dio. Horien artean San Ferminen kasua jaso du eta bere ondorio argia da: Iruñean gurtzen den santua ez zen inoiz existitu. Ez da lehena horrelakorik esaten, baina data hauek baliatuz interesgarria iruditu zaigu San Ferminen kondaira orriotara ekartzea. Roldan Jimenoren tesiaren arabera, San Ferminen inguruko kondaira Amiensen, Pikardiako hiriburuan, sortu zen. Amiens Frantzian dagoen hiria da, Pansetik iparralde aldera dagoena. Garai horietan gertatzen zen moduan hiriko santua aukeratu behar izan zuten, hiria kristautu zuena. Hau dela eta Amienstarrek San Ferminen irudia sortu zuten. Eta zergatik aukeratu zuten San Fermin? Jimenoren arabera, «baskoi bat aukeratu zuten exotikoa zelako. Normalean halako santuak aukeratzen zirenean beste leku batetik etorriak izaten ziren. Gauza bera gertatzen da Nafarroan Santa Felizia eta San Gilenekin, Akitaniatik etorritako printzeak direnak edo Ostiako San Gregoriorekin, Erromatik etorritako apezpikua omen zena". Garai horietan ohikoa zenez, Amiensen sortu zuten pertsonaiak istorio erakargarria behar zuen eta kondaira sortu zen Goi Erdi Aroan. «Ez dakigu oso ongi zehazki noiz, dirudienez IX. menderako sortuta zegoen San Ferminen kondaira». Haren bizitza eta mirariei buruzko lehen kondairak aurretik agertu baziren ere, San Ferminen ustezko bizitzaren inguruko oso berri zehatza eman zuen 1264. Urtean Jacobo de Voraginek (La leyenda dorada Urrezko kondaira) idazkian. Horretan, Firme izeneko Iruñeko gobemadorearen berri ematen da, Diocleciano eta Maximiano enperadore erromatarren garaian bizi izan zena. Firmek seme bat zeukan, Fermin izenekoa. Hau bere ikasketak egiteko Tolosara bidali zuten eta bertako apezpikuak, Honorato izenekoak, Fermin gaztea apaizteko baimena eskatu zuen. Hala egin zuten eta apezpikua zenean Irunera itzuli zen. Kondairaren arabera, 31 urte zituenean orduko Galietara abiatu zen eta Agen eta Beauvaisen izan ondoren Amiensera ailegatu zen, erromatarren etengabeko jazarpena pairatuz. Berrogei egun eskasetan bertako hiru mila gizon emakume kristautu zituen eta, azkenean, agintariekin istilu franko izan ondoren, atxilotu eta lepoa moztu zioten San Fermini. Amiensen sortutako kondairaren arabera hau guztia III. mendean gertatu zen. Iruindarra izanik azkenean Nafarroako hiriburuko biztanleek izan behar zuten San Ferminen berri eta hala gertatu zen. 1186. urtean izan zen hori, Parisko Pedrok, garaiko Iruñeko apezpikuak, Amienseko apezpikutik erlikia bat jaso zuen: San Fenminen kaskezurra. Hortik aumena Iruindarrek bere egin zuten San Fermin eta berarekin zekarren kondaira. «XIII. menderako bazegoen San Fenmini eskainitako aldare bat Katedralean eta kultua pixkanaka-pixkanaka errotuz joan zen, gaur egun ezagutzen duguna izan arte». Baina San Fermin Iruñerako hartzearekin batera, ñabardura garrantzitsu bat sartu zuten nafarrek bere inguruan zegoen kondairan. Mende aldaketa «Iruñean kontatzen hasi zen kondairaren arabera, berehala kristautu ginen, 1. mendean, eta ez III.an Amienseko istorioak zioen moduan. Hori egin ahal izateko esan zuten San Saturnino, hiriko lehen apezpikua, San Juan Bautistanen diszipulua izan zela eta bere ebanjelizazioan Iruñera etorri zela eta lehenengo kristauak bataiatu zituela, horien artean San Fermin. Horrela istorioa 1. mendean kokatu zuten», azaldu zuen Jimenok. Nafarroako kronistek istorio hori jaso eta gero apaindu egingo zuten. Honela, Garci Lopez de Roncesvallesek, Bianako Pnintzeak, Prudencio de Sandovalek eta Pedro de Agramont y Zaldibarrek, besteak beste, zabaldu zuten kondairaren bertsio berria. Oihenartek ere XVII. mendeko Notitia Utriusque Vasconiae horrela jasotzen zuen istorioa. XVIII. mendearen bukaeran, 1798. urtean, Miguel Joseph de Maceda jesuitak Actas sinceras (Akta egiazaleak) izeneko lana idatzi zuen, San Ferminen istorioa jasoz eta kutsu historiko handiagoarekin jantziz. Baina hainbat urteren buruan liburu honi Amiensera ailegatu zen eta hor ikusi zuten zerbait arrano zegoela San Ferminen inguruan, haiek zuten istorioa III. mendean gertatzen baitzen eta ez I.ean Nafarroan zabaldutakoan bezala. Frantziarrek sekulako eztabaida hasi zuten horren inguruan, baina azkenean ez zuten gehiegi sakondu kontraesan horretan eta horrelako erdibide batean utzi zuten, bi kondairak uztartuz. «Kondairazkoa eta sinestezina» Baina azkenean XX. mendean hasi zen ikusten bai Amiensen, bai Nafanroan, istorio horrek ez zuela inolako funts historikorik. 1973. urtean Jose Goñi Gaztanbide, Iruñeko Katedraleko liburuzaina, ondorio horretara ailegatu zen San Ferminen bizitza «kondairazkoa eta sinestezina» zela esanez. Hurrengo urtean Jimeno Juriok ikerketa sakon bat egin zuen ondorio hori baieztatu zuena eta, jakina, sekulako iskanbila sortu zen Nafarroan. Gaur egun, historialariek San Fermin ez zela existitu onartzen dute, baina Elizak guztiz onartu gabe segitzen du. Amiensen ere ondorio berberera ailegatu ziren, baina kasu horretan arkeologoak izan ziren aitzindariak, hainbat indusketa egin ondoren. Hala ene, San Ferminek OSO present segitzen du Frantziako hirian. Amienseko Katedrala arte gotikoaren garrantzitsuenetarikoa da eta Santa Mariari eskainita dago, baina Katedralak hiru ate nagusi ditu eta horietako bat San Ferminena da. Barruan San Ferminen kondaira kontatzen duten irudiak ikusten ahal dira. Bere tesian Roldan Jimenok beste datu argigarri bat gehitzen du San Ferminena kondaira baino ez dela baieztatzeko. «Dudarik gabe San Fermin ez da existitu, istorio hori Amiensetik ailegatu zaigu eta X. mendea baino lehenago hemen ez dago San Ferminen inguruko inolako daturik. Gainera, Nafarroan bere izena duen eliza eta basaelizarik ez dago. Lehenengo parrokia Arrosadiakoa XX. Mendo 50. Hamarkadan eraikia da. Benetan lehenengo apezpikua izan balitz Santa Maria, San Migel edo San Martinek bezainbeste azalduko zen. Lehen kultua katedralean agertu zen eta aurkitzen ditugun baseliza guztiak oso berriak dira, XVII. Mendekoak.
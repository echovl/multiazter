Docutec Georges Simenon (1903-1989) Idazle ospetsu baten biografia aukeratu dugu zuentzat, Maigret komisarioaren aita, Georges Simenon, gaurko egunez jaio baitzen 1903an. Idazlearen datu biografikoak   Liejan (Belgika) jaio zen Georges Simenon, 1903an. Okin-mutil lanak egin zituen, liburu-denda batean saltzaile izan zen eta kazetari-lanak ere egin zituen Gazette de Liège egunkarian. 1932an Parisera joan zen eta ezizen desberdinak erabiliz idazten hasi zen. Ehunka eleberri idatzi zituen, baina Maigret inspektorea protagonista dutenak izan dira, zalantzarik gabe, denetan ezagunenak. Ezagunak, gainera, mundu osoan. Izan ere, 55 hizkuntza ezberdinetara itzuli dira. Frantzian, Estatu Batuetan eta Kanadan bizi izan ondoren, Suitzara joan zen bizitzera Simenon. Lausanan hil zen 1989an.   Idatzitako lanak Trenak pasatzen ikusten zituen gizona (1946) Eleberri poliziakoa; Memoria intimoak (1981) Autobiografia; Zaharra nintzenean (1972) Ipuin autobiografikoa; Gutuna gure amari (1974) Ipuin autobiografikoa; Pedigree (1948) Haurtzaro eta nerabezaroa gogoratu.   Jules Maigret Hona hemen Georges Simenon idazlearen pertsonaia ezagunenari buruzko ezaugarri nagusiak: Pariseko polizia funtzionarioa da Maigret komisarioa. Senar eredugarria. Gourmet handia. Ez zaio gustatzen armak eramatea edo borroka egitea. Ez da auto bat gidatzeko gauza. Bere intuiziozko metodoak ez darama errudunaren bila, delitua egitera eraman dituen arrazoiak bilatzera baizik.  
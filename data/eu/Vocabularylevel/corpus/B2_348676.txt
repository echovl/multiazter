Docutec Salmonellosia, udako infekzio arruntena Salmonellosia Salmonella bakterioaren infekzioaren ondorioz agertzen den gaixotasuna da. Bakterioa bera D. E. Salmon zientzialari estatubatuarrak aurkitu zuen duela mende bat baino gehiago. Gaitzaren sintomarik arruntenak beherakoa, sukarra eta muskuluetako nekea dira, eta, oro har, gaixotasuna kutsatutako elikagaiak jateagatik agertzen da. Arazoa da maiz kutsatutako elikagai horiek itxura eta usain ona izaten dutela, eta, hortaz, ez dagoela igartzerik kutsatutako elikagaiak direla. Tenperatura altuek mikrobioa erabat eliminatzen dute. Kontuan hartu beharreko datua da hori. Izan ere, ondo frijitutako edo egositako elikagaiekin ez dago kutsatzeko arriskurik. Salmonella bakterio mota ugari daude, baina Salmonella enteritidis da ohikoena. Euskal Autonomia Erkidegoan, gaixotasun infekzioso garrantzitsuenetariko bat da. 3.000 kasutik gora erregistratzen dira urtero, eta, askotan, arrautza izaten da inplikaturiko elikagaia. Salmonellosia, udako infekzio arruntena. Gaixotasun infekziosoen diagnostiko azkar eta eraginkorra izeneko erreportajetik hartua. Kortabitarte Egiguren, Irati.   Zientzianet. 2005-11-01
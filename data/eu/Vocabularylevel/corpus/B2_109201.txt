Docutec Done Jakue bidea, erromes-bidea Garai batean erromes gutxi batzuk, azken urteotan milaka. Baina, aurten jendeîuholdea espero da Santiago de Compostelarantz doan bidean, katolikoek Urte Santua dute eta 2004a. Hala ere, Santioîbidea katolikoen erromesbide izan aurretik, bazter guztietako ibiltariek hartzen zuten bide hau 'lurraren bukaera', 'finis terrae', Finisterre, alegia, ezagutzeko asmoz. Nor zen Santiago?Santiago, Zebedeo eta Salomeren semea, arrantzalea zen eta Tiberiades lakuan egiten zuen arrantzan. Jesus hil ondoren, Espainian ibili omen zen predikari Santiago, Galizian gehienbat, 'Finisterre' aldean, hots, garai hartakoentzat 'lurraren amaiera' zen parajean. 44 urtean Jerusalenen zen Santiago; Herodes Agripak hari burua mozteko agindua eman zuen, eta halaxe egin zen. Santiagoren bi jarraitzaileek, Atanasiok eta Teodorok,  maisuaren gorpua lapurtu, buru eta guzti, eta aste betean Jerusalendik Galiziara eraman zuten hildakoa, Ulla errekaren bokalera. Aingeru jainkotiarrek ekarri zutelako iraun ei zuen bidaiak 7 egun bakarrik. Lupa erregina îerromatarren garaian bazen norbaitî zen Santiago hilobiratzeko baimena eman behar zuena, eta hasieran ezetz esan bazuen ere, gero bi idi eta gurdia eman zizkien Atanasiori eta Teodorori gorpua eramateko. Uztarria jartzean idiak otzandu egin ziren, ez zioten uztarriari muzin egin.  Eta idien jarrera ikusita, Lupak kristautzea pentsatu zuen, fede gabeko ez  izatea. Idiak noraezean abiatu ziren, eta egarriak erasan zien tokian bertan zuloa egin zuten, eta ura atera zen. Hantxe dago Santiago apostoluari  eskainitako kapera. Zer da Jubileoa?Santiagoîeguna uztailaren 25ean izaten da, eta igandea tokatzen bada, orduan Jubileoa izaten da, Urte Santua, aurten kasu, 1999an bezalaxe. Kristau ikuspegitik bekatuak barkatzeko da Jubileoa. Horrelakoetan Eliza Katolikoak indulgentziak ematen ditu. Jubileoa irabazteko ez dago Santiagoîbidea egin beharrik: hiru pauso eman behar dira. Compostelako Katedralean Ate Santutik sartu. Barruan Kredoa edo Aitagurea errezatu. Iritsi baino 15 lehenago (edo ondoren) konfesatu eta komunioa hartu egunero. Bekatuak barkatzen zaizkio hala bekatariari, bekatua egiteaz damutua badago, jakina, eta bekatuan ez erortzeko asmoa agertzen badu, esaterako, Santiago Apostoluaren Hilarria bisitatuta. Nola janzten ziren erromesak?Hasieran erromesek ez zuten jantzi berezirik eramaten, baina gutxikaîgutxika ibiltzeko arropa erosoak hasi ziren ikusten. Berokia, motza, hankei trabarik ez egiteko ibilian. Larruzko bizkarrekoa hotzari, euriari aurre egiteko. Hegal zabaleko kapela, eta makila luze bat, puntan burdina duena, eta handik zintzilik kalabaza, ura eramateko baliatzen zutena. Erromesîtxirla bihurtu dena, berriz, oso ohikoa da Galizian, eta eramateak esan nahi zuen Santiago de Compostelan izan zela bat, nolabaiteko erromesî ziurtagiria zen. Bidea zaintzen Erromesaren zain lapur eta gaizkile ugari izaten ziren. Erromes asko  kanpotarrak izaki, ez zen zaila haien bizkar dirua erraz lortzea. Tabernariak beldurgarriak ziren eta erromesa larrutu egiten zuten: ardoaren prezioan urîardoa saldu, diru xehea emateko orduan txanpon gezurrezkoak eman, usteltzen hasitako haragiîarrainak zerbitzatu. Errekak pasatzeko ontzizainak ere ez ziren merkeak izaten. Hala, 1133. urtean Compostelako agintariak bidegabekeria horiek mozten saiatu ziren dendariei demanda eginda. Askok egin dute bidaia, dokumentuen arabera, lehena Gotescalco, Le Puy Frantziako herriko apezpikua, laguntzaileîmordo batekin, 950. urtean. XII. gizaldian Bartzelonako Kondeek beren bisitari ospetsuei gidari ofizialak  jartzen zizkieten, baten batek Santiagoîbidea egin nahi zuenean. Eta erromesak gaixotzen direnean? Gaur ere ez, baina aspaldi batean gaixotzea ez zen gozoa izango. Bidea ez baitzegoen gaur egun bezala era guztietako laguntzaz hornitua. Eta normala, asko Bidean gaixotzen ziren. Beste askok, berriz, gaixo hasten zuten Bidea. Baina, gaixotasunari askok ongietorria ematen zioten, ze jakina da kristau on batentzat meritu handiagoa duela sufrituz lortutakoak sufrimendurik gabe lortutakoak baino. XI. mendea baino lehen hiru ospitale besterik ez zeuden. Hurrengo bi mendeetan beneditarrek lan handia burutu zuten Bidean ospitaleak egiteko. Gero parrokiak hasiko ziren, eta kofradiak, eta dirudun laikoak. Euskararen aztarnak Santiago bidean ageri Iraganbide izan da beti gure Herria. Historiaurrean bertan, Brontze Aroan îduela 2.500 urteî, Euskal Herritik igaro ziren zeltak, eta tokiîizen zenbait ditugu froga: Nerbioi, Deba eta Ultzama, adibidez. Erromatarrak ere heldu ziren euskal lurretara, eta sakon eragin zuten bertan. Hala ere, are gehiago Arabako eta Nafarroako lautadetan, mendialdean baino. Konpostelarako bidean ziren erromesek ere iraganbide izan zuten Euskal Herria. X. mendean hasi eta XIX. mendera arte makina bat erromes heldu zen Europatik Konpostelara, gure herrian barrena. Santiago apostoluaren hilobia ikustea zuten helburu. Ibiltarien artean, Aymeric Picaud frantsesak aparteko lekukotasuna utzi zigun 1140. urtean euskararen lurrak zeharkatu zituenean. Liber Sancti Jacobi liburua ondu zuen Picaudîek eta, bertan, euskarazko hiztegirik lehenetarikoa osatu zuen. Urcia, Andre Maria, orgui, ardum, aragui, araign, echea, iaona, andrea, elicera, belaterra, gari eta iaona domne iacue dira haren hiztegian ageri diren hitz batzuk. XVIII. mendean ere erromes kantak eta bidaia egiteko gidaliburu praktikoa osatu zuten Zuberoan: Jundane Jakoberako Arruta eta Gida zuiñek erraiten baitu nontik nura jun behar den eta hiri bateti bestila zonbat lekua bide den. Done Jakue bidea, euskararen bidea ere izan baita Euskal Herrian.
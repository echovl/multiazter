Docutec Imigrazioa Imigrazioa. Etorkinez mintzatu nahi dut Maiatzaren Batean. Horiek dira gaur egungo langilerik zapalduenak. Batzuk lortzen dute, hala ere, hemen gelditzea, baina, paperik gabe, ezkutuan eta poliziarengandik ihesi dabiltza. RUFINO IRAOLA/   Imigrazioa. Etorkinez mintzatu nahi dut Maiatzaren Batean. Horiek dira gaur egungo langilerik zapalduenak. Munta handiko fenomeno sozial bihurtu da imigrazioa. Izan ere, goseak ez du barkatzen, eta gosea dago Afrikan, gosea Hego Amerikan eta munduko beste lurralde askotan. Harrigarria da. Zergatik gosea hain lur emankorretan? Multinazionalak eta gobernu korruptuak egiten ari diren politikaren ondorioa da, zalantzarik gabe. Egoera horrek bultzatzen ditu etorkinak abentura arriskutsuetan murgiltzera. Mafien ordua da orain! Mafien esku geratzen dira abenturazaleak. Dirutzak kentzen dizkiete hona ekartzeko. Batzuek, patera ahul batean ekiten diote abenturari. Ez dakite iritsiko diren ala ez, sarritan gertatu baita patroiak itsaso zabalean abandonaturik uztea. Hantxe bertan hiltzen dira asko. Iristen direnak baldintza negargarrietan iristen dira. Hona iritsitakoan, laguntzarik premiakoena eskaini orduko, komisariatik pasatu eta etorritako bidetik itzuli behar, gastuak alferrik eginda Batzuk lortzen dute, hala ere, hemen gelditzea, baina, paperik gabe, ezkutuan eta poliziarengandik ihesi dabiltza. Lanik lortzen badute, hura, berriz, oso baldintza txarretan. Paperik gabe nola ausartu ezer exijitzera?.Tamalez, prostituzioan aritu behar izaten duten emakumeak ere ez dira gutxi. Konponbidea ez da erraza, baina ez dut sinistu nahi ez daukanik. Herrialde garatuen borondatea besterik ez da falta. Herrialde garatuen borondatea, BPGren %0,07 ordaintzeko, multinazionalen esplotazioa geldiarazteko, gobernu korruptuak kargutik botatzeko; azkenik, autoritate morala duten pertsonek, adibidez Aita Santuak, zapalduen aldeko postura garbia hartu behar dute.  
Docutec Txirrindulariarentzako gomendioak Hirian bizikletan ibiltzeko gomendioak Erabili bidegorria Zure segurtasunagatik, erabil ezazu bizikleta-bidea ahal duzun guztietan. Pedalei eragin behar bezala ekipatuta 13 urtetik beherakoentzat kaskoa erabiltzea gomendatzen da. Bistarako deigarria izan. Eramazu arropa argia edo kolore biziak dituena. Gauez, erabili aurreko eta atzeko argiak eta jarri islatzaileak bizikletan eta arropan. Jo bizikletaren txirrina, nondik zoazen abisatzeko. Erabili arropa egokia. Bizikletako balaztak ongi kontserbatu. Aparkatzeko orduan Bizikleta ez lapurtzeko, jarri giltzarrapo on bat. Ahal bada, motor-gidariek erabiltzen dituztenen antzekoa. Erabil itzazu Udalak hiri osoko 150 lekutan jarri dituen barra sendoak; 1.900 bizikletentzako lekua dago.Zure lasaitasunerako Kontrata ezazu erantzukizun zibileko asegurua. Txirrindulari-elkarte bateko bazkide eginez lortuko duzu hori. Bidaiatu trenean Bai RENFEk, bai Eusko Trenek, bizikletarekin bidaiatzeko aukera eskaintzen dizute edozein ordutan; baina lehentasuna gainontzeko bidaiariek dute. Lagun-talde handi batek bizikletekin bidaiatzeko asmorik edukiz gero, aldez aurretik Eusko Trenera deitzea gomendatzen dugu (902 54 32 10 - 943 01 35 00). RENFEn (943 649 637) bizikletarekin bidaia daiteke: astelehenetik ostiralera 09:00etatik 12:30era eta 16:00etatik 18:00etara, eta larunbat eta jai-egunetan, berriz, 05:30etik 16:00etara. *(OHARRA: egokitua. Atal hau Donostiako udalak banaturiko "Ekiozu pedalari hirian" foiletotik atera dugu)
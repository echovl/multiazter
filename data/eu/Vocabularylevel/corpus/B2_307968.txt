Docutec Erantzun-gutuna Daniela Larrañaga Carbonell andrea Txalupagilene plaza 1,  6. C      20008 DONOSTIA Larrañaga andre estimatu hori: Lerro hauen bitartez otsailaren 24an bidali zenigun idatziari erantzun nahi diot; bertan diozunez, izan ere, ez zaude konforme zentro honetako Larrialdietako Zerbitzuan jaso zenuen atentzioarekin. Jakitera eman behar dizut informazioa bildu dudala Larrialdietako Zerbitzuan zeuden profesionalen artean, eta jakin dudana oinarri hartuta, lehenik eta behin, argi gelditzea nahi nuke, zure idatzian aipatzen dituzun desadostasun horiek Alkiza doktorearekin izandakoak direla. Horrela, bada, aipatu mediku horri egin nion galde, eta, erantzun zidanaren arabera, berak ez zizun inondik ere zuk aipatzen duzun tratu iraingarri hori eskaini. Nolanahi ere, zure patologia baloratu eta prozesua espezialistarengana bideratu ahal izateko, Larrialdietako Zerbitzuko medikuak zenbait galdera egin behar zizkizun nora bidali behar zintuen zehatz-mehatz eta behar bezala erabakitzeko; zuri Ginekologiako espezialitatea zegokizun. Aldi berean ez dut adierazi gabe utzi nahi, bene-benetan sentitzen dudala jasotako asistentziari buruz atera duzun iritzia ona ez izana, baina esan beharra daukat, gure ustez, egokia izan zela denbora guztian. Azkenik, eskerrak eman nahi dizkizut zentro honetan eskaintzen dugun asistentziaren kalitateari buruz daukazun iritziaren berri eman diguzulako. Jakin ezazu, iritzi hori hobetu nahiko nukeela, aukerarik balego aurrerantzean. Agur bero bat Donostian, 2006ko martxoaren 15ean                                    Stua.: Jaime Pereira Estevez                              Donostia Ospitaleko zuzendari medikoa
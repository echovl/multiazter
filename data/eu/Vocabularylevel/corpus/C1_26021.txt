Docutec Erregaien prezioa. Bidean gelditutakoak Erregaien prezioen igoera dela eta, horiek nola ezartzen diren azaltzen du. Jatorrian duten preziotik abiatu eta kontsumitzailearen eskura iritsi artekoak. Zergak bereziki aztertzen ditu. Petrolioa hain garestia izateak badu bere arrazoia; izan ere, ia—ia, ordaintzen dugunaren erdia zergak dira. Petrolio gordina ustiatu eta erabiltzaileak erregaia erosi arte hainbat eskutatik igarotzen da. Gure eskuetara heldu arte egiten duen bide horretan, petrolioak hainbat prozesu kimiko igarotzen ditu. Eta hainbat zerga gehitzen zaizkio: kasu batzuetan, erdia zergetarako joaten da. Lehen hitza Momentuan, herri arabiarrak dira petrolio jaberik handienak munduan. Erreserben %80 dituzte eurek. Nahiz eta ekoizpen ahalmena ez izan hainbestekoa, esan du Juan Gomezek, Esergui—Avia enpresako administrazio zuzendariak. Gehienetan arabiar herriak dute lehen hitza 70eko hamarkada hasiera arte. Petrolio gordineko upel bakoitza (Brent upela, 160 litro) bederatzi dolarretan saltzen zuten. Gaur egun, 30 dolarretan dago gutxi gorabehera —egunetik egunera aldatu egiten da balioa—. Ekialdeko herriak, ordea, konturatu ziren petrolioaren balioaz, eta, bere irabaziak lortu nahian, LPEE sortu zuten, Lurralde Petrolio Esportatzaileen Erakundea. Ordutik, petrolio gordinaren prezioak gora egin du nabarmen. Prezioaren Ibilbidea Herri ekoizleek petrolioa ustiatu eta upeletan saltzen dute. «Brent upela 30 dolarretan dago (elkarrizketa egin genuen egunean): hau da. 5.890 pezetatan edo 236 liberatan», azaldu du. Zergatik egin duen erregaiak gora? Oinarri—oinarrian zera dago: petrolio gordinaren prezioak eta kontsumoak gora egiten dutela. Baina, petrolio gordinak gora egin arren. prozesuaren bukaerako erregaiak duen salneurria nabarmen handiagoa da. Arrazoia hau da: tartean estatuetako zergak daudela. Gaur egun, zenbait kasutan, erabiltzaileak gasolioa erosten duenean. ordaindutakoaren %45 zergak dira Hego Euskal Herrian. Iparraldean, berriz, TIPP zerga berezia 2,4 liberatakoa da gasolioan, eta 3,68 liberatakoa gasolinan. Igoerarik nabarmenena findutako erregaiaren ostekoa da. Izan ere. petrolioari, estatuen legedien menpe gelditu bezain pronto. zergak gehitzen zaizkio. Hirugarren zerga. Indartsuena Zergetan, Hidrokarburoen Gaineko Zerga Berezia Espainiako Gobernuaren hirugarren diru iturri nagusia da, PFEZ Pertsona Fisikoen Errentaren gaineko Zergaren eta BEZaren ostetik. Beraz, estatuko aurrekontuaren ardatz nagusietako bat. "Egia da Espainiak Europako zergarik baxuenak dituela erregaien gainean. Baina kontuan hartu beharrekoa da alderaketa kopuru absolutuetan egiten dutela. Baina espainiar batek eta alemaniar batek duten soldata ezberdinak direla". Hasiera batean, petrolio gordina bederatzi dolarretan zegoenean. estatuek zerga ezartzea erabaki zuten; izan ere, oso elementu erabilia zen, eta ez oso garestia. Baina oinarrizko salneurriak gora egin zuen, eta beraz, zergak ere bai. Orain, estatu gehienetako aurrekontuetan berebiziko garrantzia du Hidrokarburoen Gaineko Zergatik jasotako diruak. Guztia aprobetxatu Petroliotik guztia aprobetxatzen da. Ez dago soberakinik. Hala, petrolio litro batetik %40 gasolioa ateratzeko erabiltzen da: eta %20 gasolina ateratzeko. Beste % 40 horretatik GLP (gasak), fuelak eta abar lortzen dira. Bestalde, petrolio guztiak ez dira berdinak. «Petrolio kalitate oso ezberdinak daude. Ardoa bezalakoa da hori ere: ugaria eta ezberdina. Gure kasuan, Eserguiren kasuan, operatzaileak garenez findegiari erosten diegu petrolioa Baina, betiere, baldintza zehatz batzuk dituen petrolioa izan behar du. Izan ere, estatuetako legediak zehaztuta ditu petrolioak zer—nolako gutxieneko baldintzak bete behar dituen. Kalitate neurri horiek betetzen dituen edozein petrolio eros genezake. Gero findegi bateko edo besteko petrolioa erosi, hori operatzailearen esku dago. Euskal Herrian dagoen findegi bakarra Muskizen dago; Petronorrena da. Jakin beharrekoak ¿  Erregai mota bakoitzak zerga berezia du: berogailu eta nekazaritzarako gasolioak %30; gasolioak, %50 eta gasolinak (%60). ¿  Arrantzaleek ez dute zergarik ordaintzen, baina petrolioaren igoera gogorragoa da haientzat zenbaki absolutuetan. ¿  Muskizen dago findegi bat, Petronorrena. Hego Euskal Herrian dagoen bakarra da. ¿ Orain 20 urte zioten 30 urterako zegoela gasolina: orain, beste 50 urterako
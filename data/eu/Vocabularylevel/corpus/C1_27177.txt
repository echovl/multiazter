Docutec Frantzisko Xabier Jatsu Azpilkueta Nafarroako patroiaren biografia. Bere bizitza azaltzeaz gain, bere euskaltasuna azpimarratzen du artikulugileak. Kronologia laburtua eta gazteluaren deskribapena dakartza. ERLANTZ URTASUN Nafarroako Erresuma mendetako independentziaren azken urte garratzak bizi ari zelarik, hiru zutabe gisa euskalduntasuna, abertzaletasuna eta misiolari lana izanen zituen mutikoa jaio zen. Muga gatazkatsu batean izan zen, Xabier izeneko herrian, hainbat hizkuntzalarik antzinako Etxaberri toki izena atzematen duten inguruan hain zuzen. Hots, Nafarroako ekialdean, Zangoza ondoan, Aragoi ibaitik hagitz hurbil. 1512 ezaguna baino sei urte lehenago jaiotzeak betikotz markatu zion bizitza, garai hartako nafar orori bezala. Izan ere, bortz bat urte bertzerik ez zuenean bere familia Gaztelako inbasoreen aurka borrokan tinko aritu zen eta adibide ezin garbiagoa da Amaiurren parte hartu izana. Bortzgarren semea familian, horren txikia izanik, aita eta anaiak izan ziren Gaztelaren aurka armak erabili zituztenak, baina haurra izateak gudaz baztertu bazuen ere, hori ez zen nahikoa izan Gaztelako agintariek etsaitzat har ez zezaten. Eta amarekin alde egin behar izan zuen, bizia salbatzeko. Batzuetan jatorriz iparraldekotzat hartu dena, aita Juan Jatsu baitzen, Xabierren nafar erregearen gaztelua zaintzen zuen jauna. Eta ama Maria Azpilkueta, nafar gizartean pertsonaia handia hau ere. Auñamendiz bertzaldean zirelarik, ipar nafar babespean eta erresistentzia militarrean murgildurik, Cisneros kardinale ezagunak gaztelua txikitu zuen. Okupazio militarreko buruzagiek, halaber, Jatsu Azpilkueta familiaren atxiloketa agindua sinatu zuten, noizbait Nafarroara gerturatuz gero preso hartzeko. Horren ondorioz, Frantzisko gaztea ez zen inoiz Nafarroarat itzuliko. Xabier gaztelua Xabier gazteluaren ingurua betidanik, Brontze nahiz Burdin Aroan jadanik populaturik izan bada ere, egia da guti goitibeiti X. mendearen aldean dorre bat zegoela finkaturik bertan, eta haren itzalean gaztelua zein etxettoak eraiki ziren, multzoari «Exaberri» deitzeko. Zerealak, gatza eta abelzaintza, batez ere, eremuko tana osatzen zuten. 1092. urtean Oibarreko buruzagiak zainketa lanak betetzen zituen Xabier gaztetuan, eta horrelako zerbait jasotzen da XIII. mendeko paper zaharretan ere bai. 1237. urtean nahikoa hurbil dagoen Zare herriko Adan jaunarena zen, Antso VII. Azkarra ordezkatu zuen Teobaldo 1. erregearen erabakia zela medio. Handik hamabortz urterat Zareko bertze bizilagun baten eskuetan zegoen, Martin izenekoarenetan. Zareko handikiek, agramondarrek, jabetzari eutsi zioten, baita bandoen arteko borroketan armen bidez defendatu ere (1456). Horrela, nagusia zen Zareko Juana bertze agramondar batekin, Martin Azpilkuetarekin ezkondu eta haien alaba, Maria, Juan Jatsurekin elkartu zen, azken bi hauek Frantziskoren gurasoak izaiteko. 1516an Cisneros kardenalak tikiturik, espaifiar erregeek ingurua konderri bihurtu zuten. XIX. mendean desamortizazioak botere juridiko feudala desagerrarazi zuen bertan, baina 1 889a arte espainiar jaunttoen eskuetan egon zen. Orduan jesuiten ardurapean gelditu eta l9l2tik egungo itxura antzekoa hartu zuen, 1 952ko lanei esker, batik bat, J.M. Rekondo ikerlariaren lana aipagarri. Euskaldun fina Guda galdurik, hemeretzi urte zuela Pariserat joan zen, ikasketak egiterat. Urte batzuk beranduago, 1537, apaiz bilakatu zen. Lau urte igaro ondoren Portugalek menperatzen zituen Indiako kolonietan lanean ari zen, misiolariaren gisa. Japoniarat hurbiltzen saiatu izana ere zenbaitetan aipatu da. Eta bertan lehorreratu zen, erdiespen handirik eskuratu ez arren. Laster, Txinarat zihoala gaixotu eta hil zen, 1552. urtean. Berrogeita sei urte zuen. Frantziskoren bizitza gogorrean aipatzen ohi den bertze ardatz eraginkorra bere euskalduntasuna izaiten da. Euskal semea, lagun eta apaizen arteko hainbat eskutitzetan euskaldun izaitea azpimarratzea atsegin baitzitzaion. Ama hizkuntza euskara zuen eta hori zen gehien estimatzen zuena, baita ahal zuen guzietan erabiltzen saiatzen zena ere. Hil bezain laster, halere, errealitate hau ezkutatzen saiatu ziren, erdaltzaleek faltsifikazio historikoa gauzatuz. Horrela, Georg Schurhammer ikerlariak 1947an gazteleraz argitaratu zuenez, «Las traducciones antiguas latinas (hots, 1596tik) cambiaron muchas veces el texto de las cartas de San Francisco Javier. Un ejemplo, Cochin el 15 de enero de 1544: «y como ellos no me entendiessen, ni yo a ellos, por ser su lengua natural malavar y la mía bizcaina». Así lo tienen todos los manuscritos y todas las versiones anteriores al año 1596. En este año Tursellino en su traducción latina tradujo «bizcaina» con «hiSPANice» y Cutillas que le sigue tiene: «por ser su lengua malavar, y la mía española». FRANTZISKO JATSU ALPILKUETA KRONOLOGIA 1 506ko apirilaren 7a: Xabier herrian jaio 1512: familia gaztetar inbasoreen aurkako gudan ageri 1516: Cisneros kardenalak gaztelua txikitzeko agindua eman 1525: Filosofia ikasketak Parisen hasi 1530: lizentziatua, Dormans-Beauvais ikastetxean irakaslea 1531: Iruñerat itzultzen saiatu, alferrik 1536: Iruñean aritzeko kargua eskaini. Ez zuen onartu 1536: Venezian txiro gaixoak zaindu 1537ko ekainaren 24a: apaiztu 1541: Lisboatik ekialdeko Indietarat bidaiatu 1541-1549: Asiako hamaika herrialde bisitatu. Eskutitzak 1 549ko abuztuaren 1 5a: Japonian lehorreratu 1 552ko abenduaren 3a: Txinarako bidean, Taiwan uhartean hil 1621-1 624: Nafarroako patronoa izendatu
Docutec Haurtxoa gidari Lau urteko haur batek bere amaren autoa gidatu du, bideoklub batera joateko Detroiten. Adin txikikoak hiru autoren kontra egin zuen talka, etxera itzultzean. Joan den ostiralean lau urteko haur batek bideoklub bateraino gidatu zuen Detroiten. Itzuleran hiru autoren kontra egin zuen talka; horietako bat polizien autoa zen. Adin txikikoaren amak poliziei esan zien haurrari gidatzen erakutsi ziola, baina ez zuen esplikatu zergatik utzi zion autoa umeari. Oina azeleragailura iristen ez zitzaion arren, haurrak kilometro bat gidatu zuen. Gainera, guzti hori gaueko ordu txikietan egin zuen. Doug Heugel Sand Lakeko poliziaburuak esan zuenez, Jay Osga sarjentuak argi gabe zihoan auto bat ikusi eta jarraitzea erabaki zuen. Hasiera batean iruditu zitzaion barruan ez zihoala gidaririk. Gero pentsatu zuen, seguruenik, matxura zuen auto bati bultzaka ibiliko zirela. Baina, gero, konturatu zen auto barruan haur bat zihoala eta bere etxeraino jarraitu zion. Adin txikikoa eraikineko aparkalekura iritsi zenean hango hiru autoren kontra egin zuen talka, baita Osga poliziaren beraren autoaren aurka ere. Poliziak aurreratu du ez duela amaren kontrako salaketarik jarriko.
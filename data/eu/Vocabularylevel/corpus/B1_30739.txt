Docutec Beherapenak gizonei Valentziako herri bateko denda batzuek beherapenak egingo dizkiete erosketak egitera joaten diren gizonei. Bi urte eta erdi iraungo duen programa jarriko du abian Alaquaseko Udalak, eta egun batzuetan deskontu-bonoak emango zaizkie herriko dendetan etxeko erosketak egiten dituzten gizonei. Alaquaseko Udalak deskontu-bonoak emango dizkie etxeko erosketak egitera joaten diren herriko gizonei. Neurri horren helburua da gizonek ere parte hartzea "emakumeen" lanetan. Horrela, bada, etxetik kanpoko eta etxe barruko lanak bi bikotekideen artean banatzea bultzatu nahi dute. Jorge Alarte Valentziako herri horretako alkateak adierazi du "ConciliAlaquás" programaren barruan bururatu zitzaiela ideia eta bi urte eta erdi iraungo duela proiektuak. Horretarako, emakumeen eta gizonen arteko berdintasuna sustatzeko Europako Gizarte Fondoaren diru-laguntzak lortu ditu Udalak. "Betidanik emakumeekin lotu izan diren lanak gizarteratu eta gizonek ere ikastea nahi dugu: haur eta zaharren zaintza, etxeko ekonomiaren ardura etab." esan du alkateak. Alaquasen bizi diren 15.000 gizonak animatzeko, datozen bi urte eta erdian, hainbat egunetan, bonoak emango zaizkie herriko denda eta supermerkatuetan etxerako erosketak egiten dituzten gizonei.
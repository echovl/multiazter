Docutec Zinpekoen epaimahaiak Aspalditik ezagutzen genuen Zinpekoen Epaimahaien funtzionamendua AEBtik zetozkigun filmei esker. Baina, ez dira hainbeste urte gure artean martxan jarri direla. Gaia sakondu nahian, informazio bila ibili gara. Hurrengo lerroetan aurkituko duzu. Zer da Zinpekoen Epaimahaia?Legearen arabera, Zinpekoen Epaimahaia herritarrek Justizia Administrazioan parte hartzeko modu bat da. Ez da Organo iraunkor bat, epaiketa bakoitzerako osatzen baita kasuan-kasuan, bederatzi epaimahaiko eta horien guztien buru den Magistratu batekin, karrera judizialekoa azken hori. Zinpekoen epaimahaikoa izateko baldintzak- Zinpekoen Epaimahaikoa izateko espainiarra izan behar da.  - Adinez nagusia. - Eskubide politikoen egikaritzapenean eskubide osoz aritzeko eragozpenik ez izatea.  - Irakurtzen eta idazten jakin.  - Bere egitekoa aurrera eramatea eragozten dion inolako ezgaitasun fisiko nahiz psikikorik gabea. Zinpekoen Epaimahaiaren eskumenakZinpekoen Epaimahaiaren eskumenak ez ditu hartzen Kode Penalean aurreikusitako delitu guztiak, ondorengoetara soilik mugatzen baita: a. Erailketa b. Mehatxuak c. Sokorritu beharra ez betetzea d. Etxea bortxatzea e. Baso-suteak f. Dokumentu-zaintzako desleialtasuna g. Sobornatzea h. Influentzi trafikoa i. Diru publikoen bidegabeko erabilera j. Maulak eta legez kontrako ordainarazpenak k. Funtzionarioek debekatuak dauzkaten negoziazioak l. Desleialtasuna presoen zaintzan ProzeduraEpaimahaikoei dagokie Magistratu Lehendakariak epaiketa egin ondoren beren erabakira jartzen dituen gertakariak frogatutzat edo ez frogatutzat erabakitzea. Eta beraz, beraiei dagokie akusatu bakoitzaren erruduntasuna edo errugabetasuna aldarrikatzea. Epaimahaiaren erabakiari Epaia esaten zaio. (Erruduntasuneko epai bat ezartzeko beharrezkoak izango dira epaimahaikoen bederatzi botoetatik zazpi, eta errugabetasuna erabakitzeko, berriz, bost beharko dira). Epai horretan oinarrituz, Magistratu Lehendakariak Epaia erredaktatzen du, eta hori absoluziozkoa edo kondenazkoa izango da, azken kasu honetan ezarri beharreko zigorra mugatuz, gainera. Adibide praktikoak Nola aukeratzen da Epaimahaia?Epaimahaiko izateko hautagaiak zozketa bidez aukeratzen dira hauteskunde-zentsuan sartuak dauden pertsonen artean. Zozketak publikoak dira eta aldez aurretik iragartzen dira. Nahitaezkoa al da Epaimahaian parte hartzea?Justizia Administrazioan Epaimahaiaren bitartez parte hartzea herritarren eskubidea eta betebeharra da. Beraz, bai, nahitaezkoa da, ondorengo kasuetan izan ezik:  - 65 urtetik gorakoa izatea;  - lehendik ere epaimahaian egona izatea;  - arazo familiar larriak edukitzea;  - beste edozein salbuespenezko arrazoi. Ordaindu egiten al da Epaimahaiko izateagatik?Legeak eguneko diru-kopuru bat ordaintzea aurreikusten du, eta baita bidaia, ostatua, etab.eko gastuak ordaintzea ere, eta horiek Eusko Jaurlaritzak bere gain hartuko ditu.
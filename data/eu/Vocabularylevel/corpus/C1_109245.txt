Docutec Suteak Gauza jakina da suteak gizakiaren axolagabekeriagatik -gaizki itzalitako zigarrokinetatik, kanpamentuetan baimenik gabe egindako suteetatik, etab.- edo tximistaren energia handiagatik pizten direla. Hedapena, berriz, haizearen indarrak, hezetasun-mailak, orografiak eta basoa osatzen duten espezieek baldintzatzen dute. Gauza jakina da suteak gizakiaren axolagabekeriagatik -gaizki itzalitako zigarrokinetatik, kanpamentuetan baimenik gabe egindako suteetatik, etab.- edo tximistaren energia handiagatik pizten direla. Hedapena, berriz, haizearen indarrak, hezetasun-mailak, orografiak eta basoa osatzen duten espezieek baldintzatzen dute. Haizearen eta hezetasun-mailaren eragina begi-bistakoa da. Haizeak bazterrak idortu, sua indartu eta, orografiaren arabera, garraiatu ere egiten du. Adibidez, haizeak sugarrak mendi tontor batetik bestera eraman ditzake. Lautadetan, aldiz, sua era linealagoan hedatzen da. Oihana osatzen duten landare-espezieek ere badute zerikusia sutearen hedaduran. Adibidez, askoz lasterrago eta errazago erreko da pinudi bat harizti bat baino. Izan ere, koniferoek -pinuek, sekuoiek, etab.- ur-kantitate txikia gordetzen dute eta, gainera, erretxina izaten dutenez, pospoloak bezala erretzen dira. Aldiz, landare hostozabalek askoz ur gehiago dute eta, bazterrak lehor egonagatik ere, beren baitan izan dezakete suari aurre egiteko adina ur. Esaterako, haritz berdearen hostoen % 38-43 bitarte ura da. Aipatzekoa da baita ere oihana sustrai handidun zuhaitzekin osatua badago, sua lur azpitik barreia daitekeela. Lur azpiko sua ez da ikusten, eta, hain zuzen ere, itzaltzen zailagoa delako kalte handiak eragin ditzake. Gainera, animalia txiki asko lurpean ezkutatu ohi dira sua pasatu arte eta, beraz, lur azpiko sua oso arriskutsua izan daiteke. Sutea, ziklo berriaren hasieraSutearen ondorioak aztertzeko, hainbat faktore hartu behar dira kontuan: alde batetik, leku horretan suteak maiz izaten diren ala ez ikusi behar da eta, bestetik, erretako fauna eta flora zein den. Oso desberdina da leku batean urtero nahita eragindako sutearen ondorioa eta tartean behin kudeaketarako nahita egindako edo tximistak sortutako suaren ondorioa. Sua ez da aldatzen, baina su hartutako ekosistema ez da bera. Urtero errez gero, naturari ez zaio birsortzeko aski denbora uzten eta, beraz, poliki-poliki pobretzen joango da, bai zorua eta bai ekosistema bera ere. Aldiz, ekosistema berezien kudeatzaileek noizean behin ematen diete su-eremu batzuei landaredi berria sortzearren da eta, sutea ongi menperatuz gero, ekosistemarentzat onuragarria dela ikusi da. FAOren (Elikadura eta Nekazaritzarako Nazio Batuen Erakundea) txosten baten arabera, sua deforestazioaren eragile nagusietakoa izan da urte askotan, eta horregatik ahalik eta lasterren itzali nahi izaten zen. Baina, suak ekosistemen osasunerako funtzio garrantzitsua ere betetzen duela ikusi da eta, gaur egun, eremu batzuei nahita ematen zaie su. Dena dela, kontuz ibili behar da, landare guztiek ez baitute suaren aurrean berdin erantzuten eta, beraz, suaren eragina baso batetik bestera oso desberdina baita. Suaren onurak, bi hitzetanAurreko lerroetan esan bezala, landare batzuek hezetasun-maila txikia dute eta, beraz, suak errazago harrapatzen ditu. Baina, naturak ez ditu gauzak erdizka egiten, eta landare horiei suari aurre egiteko mekanismo bereziak eman dizkie. Suak landare horietako batzuen azala besterik ez du erretzen eta, ondorioz, landareak sutetik irautea lortzen dute. Beste landare batzuk, berriz, espezieak iraun dezan, sua sumatu orduko hazia botatzen dute. Sua oso bizia izanagatik ere, hazia ez da erretzen eta, horrela, bi urteren buruan, naturaltasun osoz, landare berriek zaharrak ordezkatzen dituzte. Urtero milioika hektarea baso erretzen daUrtero, milioika hektarea oihan erretzen da, eta aurreko lerroetan suteen onurak azpimarratu baditugu ere, ez dira baztertu behar suteek eragindako diru- zein giza kalteak. Ildo horretatik, kalteak ahal bezainbat gutxitzeko komeni da prebentzioaren arloa lantzea. Hona hemen Greenpeace-k basoetako suteen arazoa konpondu ahal izateko emandako hamar gomendio: 1.Sute-arriskua murriztearren, baso-gestiorako ereduak garatu behar dira, basoetako ekosistemak garatzea bermatuko dutenak. 2.Kontserbazioaren eta produkzioaren arteko oreka bilatu behar da, helburu zehatzeko lanak eginez. 3.Birlandatze-programak egoki garatu behar dira. 4.Erretako zuraren merkatua kontrolatu behar da, espekulazioari aurre egin ahal izateko. 5.Erretako mendiak nahitaez berreskuratu behar dira. 6.Mendia eta basoa zentzuz erabili behar dira. 7.Erreketak debekatu egin behar dira baso-eremuetan. 8.Prebentzio-inbertsioak areagotu behar dira. 9.Suteak itzaltzeko eta basoak birlandatzeko ardura duten industriak kontrolatu behar dira, beren onura ekonomikoek suteak areagotzearekin zuzen-zuzeneko loturarik izan ez dezaten. 10.Administrazioak parte hartu behar du suteen ondorioz irekitzen diren epai bideetan. LABURTUZ Deforestazioa arazo handia da gaur egun eta eragiletako bat suteak dira. Suteak gizakiaren axolagabekeriagatik sortzen dira gehienetan eta erraz zabaltzen dira. Zuhaitz-mota batzuk lehenago hartzen dute su, errazago beste batzuek baino. Era berean, sute guztiak ez dira berdinak eta zenbaitetan propio eman behar zaio su lur-eremu bati bertako landareentzat onuragarria delako. Testuaren bukaeran Greenpeacek basoetako suteen arazoa konpontzeko hamar gomendio azaltzen dira.
Docutec Fanatikoa Fanatikoa da berak ikusten duen hartaz kanpo ezer onartzen ez duena, egiari beldur diona edo egiak mesede adina kalte egin lezakeela pentsatzen duena. Fanatikoa da gertakariaren arrazoiak ezagutzea baino mitoan sinesten segitzea nahiago duena edo jendea ezjakinean edukitzea hobea dela erabakitzen duena. Monterroso idazleak kontatzen du bazela organista xahar bat Guatemalako La Merced elizan aritzen zena. Joaldi haietako baten ostean, paper zaharren artean miaka zebilela, Schuberten Sinfonia amaitu gabearen azken bi mugimenduak aurkitu zituen. Pozez eta emozioz beterik, Vienara, musikaren hirira, etorri zen, aurkikuntza miragarriaren berri ematera. Schuberten obraren gainean ikerketak egindako espezialista handiak zeuden tartean. Inork ez zuen aintzat hartu Guatemalako organista xaharraren aurkikuntza. Basamortuan predikari zeharo nekaturik, buruan itzulera baino ez zuenean, familia judotar batekin egin zuen topo. Behin eta berriz jo eta paperak lupaz aztertu ondoren, Schubertenak zirela aitortu zioten. Segidan, ordea, aparte bilduta egon ostean, esan zioten ez zuela merezi bazterrak nahasten hastea. Jendea ohitua zegoela, bai, Schuberten legendara, hau da, puskatu egin zituela eta ez zirela sekula argitaratu. Schubert benetan maite bazuen, hobe zuela paperak desagertaraztea, polemika handiak piztu aurretik. Organista xaharrak, arrunt dezepzionaturik, itzulian jaioterrira zeraman ontzik behera, itsasoko uretara bota zuen eskuizkribua, txiki-txiki eginda, malkoz igurtzita, mundu osoak lasai lo egin zezan, eta alemaniarrek euren mitoarekin gozatzen segi zezaten . Fanatikoa da zuri zer komeni zaizun zeuk baino ere hobeto dakiena.
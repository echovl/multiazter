Docutec Bonsaiak, lore-ontzian ditugun zuhaitzak Izan al duzu inoiz bonsairen bat eta hilabete gutxiren buruan ihartzen ikusi? Zuhaixka hauek ehunka urtetan bizi daitezke, eta pertsona askok aukeratzen dute bonsaia norbaiti opari egiteko. Hala ere, normala da hori lantzeko oinarrizko arauak ez ezagutzea, beste landareenak ezagutzen ez diren bezala. Honen guztiaren berri izan nahi baduzu, hauxe duzu aukera. Zer da bonsaia?Etimologiari dagokionez, 'bonsai' hitzak lore-ontzian landatuta dagoen zuhaitz edo zuhaixka esan nahi du, aire librean eta landan daudenen antzekoa izatea nahi dena. Askotan antze japoniarra dela entzuten bada ere, egia da horren lanketa orain dela 2.000 urte baino gehiago ezaguna zela Txinan. Baina, egia ere bada japoniarrak izan zirela Mendebaldera ekarri zutenak. Gero eta zaletu gehiago dago gure artean. Adituek diotenez, zuhaixka horiek ahul itxura baitute, badirudi gehiago zaindu behar direla beren anaia zaharrak, zuhaitza normalak, baino. Baina, egia esanda, arbolak bezain sendoak dira bonsai anaia txikiak. Tamaina askotako bonsaiak daude, txikienak hamar bat zentimetro ditu eta handienak metro bat baino gehiago. Baina gehien eskatzen dituzten bonsaiak 30-50 zentimetrokoak izaten dira. Handiak profesionalentzat gordetzen dituzte. Bonsaiak non lortu? Gaur egun leku askotan daude salgai bonsaiak, nahiz eta denda guztiek konfiantza-maila eta berme bera ez eskaini. Saltoki batzuetan bizirauteko aukera gutxi duten bonsaiak saltzen dira, gazteegiak edo espezie tropikalak direlako: (ficus, sageretia, serisa, carmona.) Tropikalak deigarriagoak dira bertakoak baino (olibondoa, granada, pikoa, pinua.), baina ez dira hain ondo egokitzen gure klimara, batez ere hotzera, eta horregatik landarea galdu egiten da sarritan hil batzuen buruan. Landare tropikal horiek merkeagoak dira bertakoak baino, eta zenbait lekutan eros daitezke 20 euro baino gutxiago ordainduta. Mintegi espezializatuetan beste bonsai-mota batzuk ere saltzen dira, helduagoak eta klimara egokituagoak, baina batzuetan mila eurotik gora ordaindu behar da. Bonsai bat landu nahi duenari gomendatu behar diogu joan dadila mintegi espezializatu batera eta, batez ere, erosketa egin aurretik jo dezala bonsai-elkarteren batera oinarrizko gauza batzuk ikasteko. Gainera, aurre-bonsai autoktono bat lantzetik hastea komeni da, hau da, landare den bitartean erostea, eta ez zuhaitz gogor bihurtu eta gero. Horrela, eta teknika desberdinak aplikatuz ( inausketa, matxarda erabiltzea, alanbrea jartzea, eta abar.) landarearen garapen-jarraipena egingo da, eta nork bere gustuko itxura emango dio zuhaixkari, eta nortasun propioa. Baina, ez ahaztu prozesua oso geldoa dela eta zuhaitzak urte asko behar dituela heltzeko, eta bien bitartean bat baino gehiago aspertu egiten dela. Udaberrian sartu aurre-aurreko garaia da bonsaia erosteko egokiena, ze zuhaixka erosi eta lur egokirik ez badago eta sustrai asko baldin baditu, beharrezkoa izaten da birlandatzea, eta urte-sasoi horretan bakarrik egin daiteke hori. Uda-udan erosten bada, zortzi bat hilabetean egon beharko da zain birlandatzeko, eta bitartean segur aski ihartu egingo da zuhaitza'. Aholku bat: zuhaitz bat erosten denean komeni da horren fitxa eskatzea. Hor izen botanikoa eta arrunta azaltzen dira, adina, espezie tropikala ala autoktonoa ote den zehazten da eta adaburuak izan beharko duen forma, geroan iraun dezan. Bonsaia ondo zaintzeko, jabea sormen eta irudimen handikoa izatea da garrantzitsuena. Eta horrek, eguraldiaren eta lur onaren laguntzarekin ziurtatu egingo du zuhaixkaren bizia. Bonsaiak, azken batean zuhaitzak dira, eta bere espezieko guztiak bezala, handiak nahiz txikiak, aire librean bizi dira. Baina familia tropikalen kasuan, berezko girotik at baitaude, negua etxe barruan pasa behar dute, epelaren babesean. Hain zuzen ere, landare hauek leiho handi eta argitsu baten kontra (gortinarik gabe) jarri behar dira. Egon dadila bonsaia gelan, baina berogailuetatik, tximinietatik edo beroa zabaltzen duten etxetresna elektrikoetatik urruti. Bonsai bat nahi baduzu, gauza bat bakarra behar duzu, txoko bat balkoian edo leiho ondoko apalean, besterik ez. Beti gomendatzen dute biziko den girora ondoen egokituko den espeziea aukeratzea, hau da, espezie autoktonoa. Beraz, paraje lehor, haizetsu, bero eta eguzkitsu batean pinua izan daiteke espezierik egokiena. Eta klima hezea eta hotza, eta eguzkiak goizez bakarrik zertxobait epeltzen duen parajeetan: pagoa. Ura eta ongarriaZuhaixkak ura behar duela ikusten dugunean bakarrik busti behar dira, lore-ontziko lur-azala lehortzen hasten denean, eta tonu zurbilagoa hartzen duenean. Ez dugu ahaztu behar gehiegizko urak usteldu egiten dituela sustraiak. Era berean, komeni da zulo txikidun ureztontziarekin bustitzea, ura ezti-ezti irten dadin, euri fina bailitzan. Ureztatzeko gauzarik egokiena euri-ura da edo iturburukoa, oso kare eta gatz gutxi baititu. Kanilako urak kloroa izan ohi du, zuhaitzentzat kaltegarria, baina besterik izan ezean, komeni da ontzi ireki batean lasai uztea, kloroa lurrun dadin. Karea, berriz, ez da desegiten, eta kanilako beste urik ez badago, komeni da zuhaixka sarritan birlandatzea. Bonsaia ongarritzeko landarea indarrean hazten ari den garaia da une egokia, hau da, udaberria eta uda pasatu eta udazkenean sartzen ari garen sasoian, nahiz eta udazkenean egitea onena izan neurriz gain garatzea saihesteko. Gainera, komeni da ongarria aldian gutxi eta sarritan botatzea, eta ez ugari eta oso noizbehinka. Inausketa, matxarda pasatzea, eta alanbreak jartzeaHiru teknika horiek beharrezkoak dira bonsaia behar bezala gara dadin. Inausketarekin adar akastunak kentzen dira (elkarrekin gurutzatzen direnak) edo alferrikakoak ( enborrean nahi ez den lekuan ateratzen direnak), eta horretarako negu-amaiera da garairik onena, zuhaitzetan izerdi gutxi dagoen garaia, inausketa-zaurietatik hainbeste izerdi atera ez dadin. Adar finak mozteari matxarda pasatzea esaten zaio, eta inausketa ez bezala, egin daiteke lan hori zuhaitza hazten ari den garaian ere. Teknika horrekin hostotza trinkoago bihurtzea lortzen da eta hostoen neurria txikiagotzea. Alanbrearekin, berriz, adarren makurdurak zuzentzea lortzen da eta horrela ez da inausi beharrik izaten. Aluminiozko alanbrea adarretan eta enborrean biribiltzen da gehiegi estutu gabe, azalean markarik gera ez dadin. BirlandaketaFuntsezkoa da birlandatze-fasea, eta horren maiztasuna espeziearen araberakoa izaten da. Fruta-arboletan urtero egiten da, espezie koniferoetan aski da lau edo sei urtez behin egitea. Normalean, bonsai gazteak helduak baino gehiago hazten baitira, maizago birlandatu behar dira. Birlandatzeko garairik egokiena da neguaren bukaera-bukaera edo udaberriaren hasiera-hasiera. Zuhaitz guztien zainak ura eta elikagaiak aurkitzeko hazten dira, eta bonsaia lore-ontzian dagoenean, sustraiak hazi egiten dira leku osoa hartzeraino. Hori gertatzen den bitartean, lurra hondatzen joaten da, eta indarra galtzen, eta ura botatzen denean antzematen da hori, urari gehiago kostatzen baitzaio lur zaharkitu horretan sartzea. Zuhaitza lore-ontzitik altxatzean, ikusten da sustraiek haril trinko eta nahasia osatu dutela. Hori da birlandatzeko momentua. Zuhaixka batetik bestera pasatzerakoan arazorik egon ez dadin, beharrezkoa da lore-ontzia, tresnak eta erabiliko den lur berria ondo prestatuta egotea. Zuhaitza altxatu eta lur zaharra kentzen arrastelu batekin sustraien korapiloak deseginez eta horren heren bat mozten da. Ondoren, lur berrian birlandatzen da, makilatxo batekin lur-pixka bat zainen tartean ere sartuz. Eta, amaitzeko, ondo ureztatu behar da landarea, lore-ontziaren hondoko zuloetatik ura garbi-garbi irten arte. Garrantzizkoa da fase honetan zein lur-mota erabili behar den jakitea; egokienak lur pikortatuak dira, Japoniatik heldu den akadama, besteak beste. Transcription:[+] Transcription:[-] Bonsaiak-transkripzioa EUSKADI IRRATIA.- Begiratu al duzu leihotik kanpora? Goibel dago, ezta? Eta euriak ere busti ditu kaleak, aspaldiko partez. Etxe barruan dituzuen landareak, beraz, atera, atera euria edan dezaten, hori bai, bonsairik ez atera gero. Horiek ur tanta gutxi behar izaten dute bizitzeko. Mundu berezia da, dudarik gabe, bonsaiena. Bat duenak jakingo du hori ondo, eta agian horregatik elkarte bat baino gehiago dago Euskal Herrian. Nagore Telleriak horietako bat erakutsiko digu gaur, udaberri estreina honetan, ea loratzen diren ala ez jakin nahi dugulako. NAGORE TELLERIA.- Ez dakigu bonsaiak ere udaberrian loratu egiten diren, baina kontua da bonsaiak zaindu eta hazten dituztenak gero eta gehiago direla. Aralar Bonsai Klub Elkartea sortu berri dute Olaberrian zuhaitz miniatura hauek gogoko dituztenek. Elkarte honetako bi kide etorri zaizkigu gaur gurera, Igor Etxabe eta Mikel Flores. N.T.- Arratsalde on. IGOR ETXABE ETA MIKEL FLORES- Arratsalde on. N.T.- Aspalditik al dituzue zuek bonsaiak? IGOR ETXABE.- Bai, beno, ez da denbora asko, hamar urte dira. N.T.- Hamar urte dezente denbora da, eh? I.E.- Ez, baina bonsaiaren barnean oso epe motza da, sakontzeko, pixka bat edukitzeko material polita, eta. N.T.- Zenbat dituzue momentu hauetan? I.E.- Mikelek ez dakit zenbat dituen, baina. M.F.- Hogei edo horrela. I.E.- Hogei bat, eta nik ehun bat edo. N.T.- Nolatan hasi zinen honetan? M.F.- Mendira joaten ginen talde bat, txoriak kontatzera eta horrelako ekintzak betetzera eta egun batean, ba. N.T.- Buru gainera erori zitzaizun bat? M.F.- Ez, landare txiki bat eraman nuen etxera eta ez nekien nola zaindu eta zer zen ere. Orduan, liburu bat erosten duzu eta ezin duzu atzera bota jada. N.T.- Ez zen orduan bestela. loreak eta asko gustatzen zaizkizulako. I.E.- Baita ere, baita ere. Amonari asko laguntzen nion loreekin, eta berak ere kontatzen zizkidan gauzak. horiek beti gelditu egiten dira hor. N.T.- Egia esan, bonsaiei buruz asko ez dakigu, lur gutxi behar dutela, beste askorik ez. Zer desberdintasun dago zuhaitz baten aldean? I.E.- Oso erraza da, zuhaitzak ditu 30 metro eta bonsaiak du 30 zentimetro. Hori da; gauza hori da. Eta ez da zuk mugatu behar duzula bai janaria, bai ura, eta bai beste gauza batzuk, ez da hori; da berak naturalki sortzen duen estruktura txikia. Da batez ere mugatua daukala sustraien hazte hori, eta igual argia pixka bat ere mugatua du, ura ere bai. Eta horregatik batzuetan bestela animaliek sortzen dituzte bonsai politak, ez? N.T.- Jan egiten dituztelako? I.E.- Jan egiten dituzte adar berriak eta orduan beti mantentzen da hor forma batekin, txikia, tamaina batean, ez? N.T.- Edozein zuhaitz izan al daiteke bonsai bat? M.F.- Hasiera batean bai, baina gauza da naturalki ostro (=hosto) handia egiten duen zuhaitza, normalean berak botatzen du horretara, ez? Nahiz eta adar motza botatzea, oso ostro (=hosto) handia ematen du, adibidez pikuak. Orduan, agian bonsaiaren eskala puskatu egiten da pixka bat, ez? 30 zentimetroko landare bat baldin baduzu eta 30 zentimetroko ostro (=hosto) bat egin baldin badizu, ez da ondo gelditzen estetikoki. N.T.- Zuri ikusten dut begiak piztu egiten zaizkizula bonsaiez hitz egitean, baina gainontzekoentzat, ez dakit, akaso opari bat egiteko oso polita da bonsai bat erregalatzea, baina jendeak orokorrean badauzka etxean? I.E.- Zuk jakiten baldin baduzu pertsona horrek zainduko duela edo eskua duela edo behintzat gustukoak dituela, erregalatu orduan, eta oraindik ere pentsatu, pentsatu, zeren da txakur bat erregalatzea bezala; beste eskala batean, baina berdina da. N.T.- Zelan esan duzu pil-pilean dagoela orain hemen bonsaien kontua. Txina eta Japonen, beno, orain dela. M.F.- Kultura zaharra, oso kultura zaharra. Sagardoa bezala hemen. Edo gehiago, askoz ere zaharragoa. N.T.- Eta hemen noiztik ari da jendea garrantzia ematen eta pixka bat interesatzen? I.E.- Oso gutxi, oso denbora gutxi. M.F.- Hogei I.E.- Hogei urte edo. M.F.- Eta okzidentera pasa zenean, muga izan zen II Gerra Mundiala. Izan zen soldaduak joan zirela hara eta ikusi egin zutela hori. Batzuek ekarri egin zuten ere bai. Bonsaiak-transkripzioa EUSKADI IRRATIA.- Begiratu al duzu leihotik kanpora? Goibel dago, ezta? Eta euriak ere busti ditu kaleak, aspaldiko partez. Etxe barruan dituzuen landareak, beraz, atera, atera euria edan dezaten, hori bai, bonsairik ez atera gero. Horiek ur tanta gutxi behar izaten dute bizitzeko. Mundu berezia da, dudarik gabe, bonsaiena. Bat duenak jakingo du hori ondo, eta agian horregatik elkarte bat baino gehiago dago Euskal Herrian. Nagore Telleriak horietako bat erakutsiko digu gaur, udaberri estreina honetan, ea loratzen diren ala ez jakin nahi dugulako. NAGORE TELLERIA.- Ez dakigu bonsaiak ere udaberrian loratu egiten diren, baina kontua da bonsaiak zaindu eta hazten dituztenak gero eta gehiago direla. Aralar Bonsai Klub Elkartea sortu berri dute Olaberrian zuhaitz miniatura hauek gogoko dituztenek. Elkarte honetako bi kide etorri zaizkigu gaur gurera, Igor Etxabe eta Mikel Flores. N.T.- Arratsalde on. IGOR ETXABE ETA MIKEL FLORES- Arratsalde on. N.T.- Aspalditik al dituzue zuek bonsaiak? IGOR ETXABE.- Bai, beno, ez da denbora asko, hamar urte dira. N.T.- Hamar urte dezente denbora da, eh? I.E.- Ez, baina bonsaiaren barnean oso epe motza da, sakontzeko, pixka bat edukitzeko material polita, eta. N.T.- Zenbat dituzue momentu hauetan? I.E.- Mikelek ez dakit zenbat dituen, baina. M.F.- Hogei edo horrela. I.E.- Hogei bat, eta nik ehun bat edo. N.T.- Nolatan hasi zinen honetan? M.F.- Mendira joaten ginen talde bat, txoriak kontatzera eta horrelako ekintzak betetzera eta egun batean, ba. N.T.- Buru gainera erori zitzaizun bat? M.F.- Ez, landare txiki bat eraman nuen etxera eta ez nekien nola zaindu eta zer zen ere. Orduan, liburu bat erosten duzu eta ezin duzu atzera bota jada. N.T.- Ez zen orduan bestela. loreak eta asko gustatzen zaizkizulako. I.E.- Baita ere, baita ere. Amonari asko laguntzen nion loreekin, eta berak ere kontatzen zizkidan gauzak. horiek beti gelditu egiten dira hor. N.T.- Egia esan, bonsaiei buruz asko ez dakigu, lur gutxi behar dutela, beste askorik ez. Zer desberdintasun dago zuhaitz baten aldean? I.E.- Oso erraza da, zuhaitzak ditu 30 metro eta bonsaiak du 30 zentimetro. Hori da; gauza hori da. Eta ez da zuk mugatu behar duzula bai janaria, bai ura, eta bai beste gauza batzuk, ez da hori; da berak naturalki sortzen duen estruktura txikia. Da batez ere mugatua daukala sustraien hazte hori, eta igual argia pixka bat ere mugatua du, ura ere bai. Eta horregatik batzuetan bestela animaliek sortzen dituzte bonsai politak, ez? N.T.- Jan egiten dituztelako? I.E.- Jan egiten dituzte adar berriak eta orduan beti mantentzen da hor forma batekin, txikia, tamaina batean, ez? N.T.- Edozein zuhaitz izan al daiteke bonsai bat? M.F.- Hasiera batean bai, baina gauza da naturalki ostro (=hosto) handia egiten duen zuhaitza, normalean berak botatzen du horretara, ez? Nahiz eta adar motza botatzea, oso ostro (=hosto) handia ematen du, adibidez pikuak. Orduan, agian bonsaiaren eskala puskatu egiten da pixka bat, ez? 30 zentimetroko landare bat baldin baduzu eta 30 zentimetroko ostro (=hosto) bat egin baldin badizu, ez da ondo gelditzen estetikoki. N.T.- Zuri ikusten dut begiak piztu egiten zaizkizula bonsaiez hitz egitean, baina gainontzekoentzat, ez dakit, akaso opari bat egiteko oso polita da bonsai bat erregalatzea, baina jendeak orokorrean badauzka etxean? I.E.- Zuk jakiten baldin baduzu pertsona horrek zainduko duela edo eskua duela edo behintzat gustukoak dituela, erregalatu orduan, eta oraindik ere pentsatu, pentsatu, zeren da txakur bat erregalatzea bezala; beste eskala batean, baina berdina da. N.T.- Zelan esan duzu pil-pilean dagoela orain hemen bonsaien kontua. Txina eta Japonen, beno, orain dela. M.F.- Kultura zaharra, oso kultura zaharra. Sagardoa bezala hemen. Edo gehiago, askoz ere zaharragoa. N.T.- Eta hemen noiztik ari da jendea garrantzia ematen eta pixka bat interesatzen? I.E.- Oso gutxi, oso denbora gutxi. M.F.- Hogei I.E.- Hogei urte edo. M.F.- Eta okzidentera pasa zenean, muga izan zen II Gerra Mundiala. Izan zen soldaduak joan zirela hara eta ikusi egin zutela hori. Batzuek ekarri egin zuten ere bai.
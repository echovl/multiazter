Docutec Emakume argienak ez dira ezkontzen Gizon adimentsuek, ordea, ezkontzeko aukera gehiago dute, emakumezkoek baino %40 gehiago; Erresuma Batuan egindako eta Sunday Times egunkariak kaleratutako ikerketaren arabera. Ikerlan bitxia kaleratu du Sunday Times egunkariak: emakume azkarrenak ez dira ezkontzen, bien bitartean, gizon argiek ezkontzeko aukera gehiago izaten dituzte, ia %40 gehiago. 900 gizoni eta emakumeri galdetuta egin dute azterketa, denei 11 urte zituztela adimen-kozienteko proba egin zieten; gerora, 40 urteak beteak zituztela, berriz elkarrizketatu zituzten norekin ezkondu ziren jakiteko. Ikerlariek atzeman dutenez, emakumezkoek ikasketak jarraitu eta unibertsitatean sartzeko hautua egiten badute ezkontzeko aukera gutxiago dute, %40 gutxiago zehatz esanda. Bitxia da benetan gertatzen dena. Gizonezkoen adimen-kozientea 16 puntutan igotzen den bakoitzeko ezkontzeko aukera %35 igotzen da. Emakumeen kasuan, berriz, aukera murriztu egiten da, ia %40. Amaren antza duen emakumea nahi dute gizonek Paul Brown psikologo eta Nottingham unibertsitateko irakaslearen aburuz, gizonezkoek amaren antza duten emakumeak nahiago dituzte, lanera doazenean babesa emango diena. Emakumezko argiek, berriz, gizon "interesgarriak" maite dituzte, eta berdin zaie ondo aukeratzeko gehiago itxaron behar badute. Dena den, bada fenomeno bitxi hau azaltzeko beste arrazoirik. Emakume argiak luzaz izaten dira ikasten eta ezkontzeko garaia gainerakoek baino gehiago atzeratzen dute
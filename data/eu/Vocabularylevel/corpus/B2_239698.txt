Docutec 'Alokairuko ama' batek alaba saldu du Belgikako «alokairuko ama» batek alaba saldu dio bikote bati, 15.000 euroren truke.   Orain dela urtebete, Bartek eta Geertruik osatutako bikoteak, Anekin ­bere semea izatera aurkeztu zen emakumearekin­ harremanetan jarri zen. Ordainetan, 10.000 euro jaso behar zituen Anek. Akordioaren ondoren, joan den urteko ekainean An haurdun gelditu zen Barten haziarekin. Edonola ere, hilabete gutxira umearekin geldituko zela jakinarazi zion bikoteari. Alaba joan den otsailean jaio zen, eta nahiz eta Bartek eta Geertruik Justiziara jo, ezin izan zuten ezer egin Anen iritzia aldatzeko; izan ere, legeak argi eta garbi dio An dela umearen ama. Hala eta guztiz ere, urrian An Utrechteko beste bikote batekin harremanetan jarri zen Internet bidez. 15.000 eurore truke umea saltzea erabaki zuen. Bikote holandarrak ez zuen diruaren gainean hitz egin nahi, eta Holandako legeekin inolako arazorik ez dutela jakinarazi zuten. Joan den martxotik Anek zerbitzuak eskaintzen ditu Internet bidez, «alokairuko ama» izateko. Berria "La Dernière Heure" egunkariak eman zuen.  
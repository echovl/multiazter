Docutec Iododun gatza Adimen-atzeratasuna, gor-mututasuna, abortuak eta sortzetiko malformazioak areagotzea, nanotasuna, hipotiroidismoa eta bozioa bezalako gaitzak saihets daitezke egunero iododun gatza hartuta. Hala ere, Osasunaren Mundu Erakundeak dioenaren arabera, munduan bi milioi pertsona baino gehiago daude arriskuan elikatzeko behar adinako iodo-kopururik hartzen ez dutelako. Zer da iodoa?Iodoa elikagai bat da, itsasoko uretan, hondoan eta haitzetan oso hedatuta egoten dena. Asko dago arrainetan, mariskoetan eta begetaletan ere. Oso garrantzitsua da osasunaren alorrean tiroide-guruinean presente dagoen hormona bat baita, eta horrek eragin handia du hazkuntza-kontrolean eta beste funtzio metabolikoetan. Beraz, hori gabe, pertsona ezin da behar bezala hazi eta garatu, eta bozioa bezalako gaitzak sor daitezke. Hain zuzen ere, osagai hori ez dagoen lekuetan, ohikoaren ordez gatz iododuna hartzea lagungarria da horren gabezia konpentsatzeko eta, gainera, aski merkea. Iodoaren gabezia fetu-alditik pertsona heltzen den arte ager daiteke. Elementu hori 'ezinbestekoa' da haurdunaldiko aurreneko etapatik hasita, ze emakumeak hartzen badu behar adinako tiroide-hormonak izango ditu odolean, eta horrek umekiaren nerbio-sistema zentralaren garapen egokia ahalbidetuko du. Ohiko dietan ez dago, hala ere, emakumeek fetuari pasatzeko behar adinako iodo-neurria (OMEk egunero 250 mikrogramo hartzea gomendatzen du). Hori ez egiteak, besteak beste, 15 puntuko murrizketa eragin dezake adimen-koefizientean batezbestekoarekin (100 puntu) alderatuta, eta horrek ondorio izugarriak izan ditzake haurraren garapenean. Gainera, umekian iodorik ez badago berezko abortu gehiago gerta daitezke, sortzetiko anomaliak, jaiotzaren inguruko heriotza-tasa, adimen-urritasuna, gor-mututasuna eta kretinismoa (gorputz eta adimen-atzeratasuna). Iodo-eskasiaren ondorioakHaur jaioberrietan iodo-eskasiak, gainera, adimen-atzeratasuna sor dezake, estrabismoa eta hipotiroidismoa ere bai. Haurrak oso ahulak izaten dira mikroelikagai gutxi dutenean, (azkeneko ikerketen arabera, 6-14 urteen arteko eskolaumeek iodoaren eskasia nozitzen dute), sarritan bozioa azaltzen da (gaixotasun honek tiroide guruina handitzen du eta hantura oso nabarmenki ikusten da lepo-aurrean), hipotiroidismoa, adimen-atzerapena eta adimen-endekapena. Helduen artean bozioa iodo gutxi hartzen den seinale izaten da, baita hipotiroidismoa ere. Konponbidea, iododun gatzaAholkua eskatu zaien adituek behin eta berriz esaten dute gai honetan egin beharreko aurreneko pausoa, kostu/eraginkortasuna ikusita, giza kontsumoan gatzari elikagai hau eranstea dela, eguneroko 150-200 mikrogramo ekarpena bermatzen baitu. Gaitz honen ardura duen Nazioarteko Batzordeak iodoz osatu beharreko elementua gatza zela erabaki zen, mundu guztiak janarietan hartzen baitu gatza, eta ez da urte osoan hondatzen, ekoizpena estaturik gehienetan zentro gutxi batzuetara mugatzen da, modu onean eros daiteke eta iodoak ez ditu gatzaren kolorea eta gustua aldatzen. Iodoa zein neurritan hartu behar denAdinaren baitan hartu behar da iodoa, eta osagai horretan aberatsak diren elikagaik egunero hartzen badira ere, adibidez arraina eta mariskoa, ez da litroko 80 mikrogramo baino gehiago hartuko. Beraz, oro har, eskema honetan esaten dena har daiteke kontuan, OMSek hala gomendatuta: Haur goiztiarrak.- Gomendatzen da kiloko 30 mikrogramo baino gehiago hartzea. 0-6 urte.- 90 mikrogramo 6-12 urte.- 120 mikrogramo 12 urtetik goragokoak eta helduak: 150 mikrogramo behar dute Haurdun edo edoskitze-garaian dauden emakumeak: 200-300 mikrogramo kiloko.
Docutec Kirola eta gazteak Gazteek kirola egitea oso gustoko dute. Baina futbola da denek egin nahi dutena. Beste kirolak ez dira behar bezala bultzatzen. IÑAKI ARRATIBEL Olinpiar Jokoen oihartzuna itzaltzen doa, eta kirolaren izaeraz eztabaidatzeko garaia iritsi da. Nire ustez, une aproposa da lasai eta sakon aztertzeko. Bakoitzak duen arduraren arabera. egin behar da hori. Baina askotan zaila izaten da. Guztiok denetik hitz egin nahi izaten dugu. Baina Olinpiar Jokoetan ikusitakoa kontuan hartuta, gauza asko pentsa genitzake: gazteek kirolari dioten atxikimendua, kirolaren helburua, kirolera iristen den laguntza eta emaitzak. Baina hori dena mahai gainean jartzen ari naizela, nire kezka nagusia honako hau da: noiz hasiko dira agintariak gauza horietan pentsatzen? Erakundeek ardura dute arlo guztietan. Araban, Gipuzkoan eta Bizkaian eskumen hori banatua dago. Eusko Jaurlaritzak eta foru aldundiek dute ardura hori. Baina horrek ez nau kezkatzen. Ume eta gazteen kirola nola bideratzen ari garen, horrexek kezkatzen nau. Eta hori ere lurralde bakoitzak bere modora egiten du. Ume eta gazteen kirola bideratzeko moduan joera bat aurkitzen ari naiz: futbolaren garrantzia. Eta beste kirol mota asko etortzen zaizkit burura, inork gutxik lantzen dituen kirolak. Egun, ume eta gazteen artean futbola da errege. Hor hasten dira arazoak. Egia da ezin dela utzi kirol batek gazteen zaletasun guztia haitzen. Azken urte hauetan hori gertatzen ari da. Fubtbola ez den beste kirol askotan jende gutxi dabil. Hori konpontzeko irtenbide bakarra gazteak beste kirolen bat egitera behartzea al da? Komenigarria da gazteek kirol mota bat baino gehiago egitea, baina ez behartzea. Gazteei ezin zaie esan kirol hori ezin dutela egin jende edo talde gehiegi dagoelako. Horrekin lortzen den gauza bakarra zera da: gazteek esatea kirol hori ez bada ez dutela besterik egingo. Futbolarekin hori gertatzen da. Gaur egun, futbola da kirol erakargarriena haur gehienentzat. Bai hedabideetan denbora eta orrialde gehien hartzen dituena delako, bai diru gehien irabazten den kiroletako bat delako eta baita kale bazterrean jokatzen hasteko errazena delako ere. Hori buruan dute ume eta guraso askok Nola bideratu hori? Umeei eta gazteei mugak jarriz ez, baizik eta beste kirolak indartuz. Lehenik eta behin, beste kirolei buruz zer dakigun eta gazteek zer dakiten jakin behar dugu. Baina horretarako guztirako laguntza behar da. Ezer baino lehen, entrenatzaileak eta instalazioak behar dira. Instalazioak egin dira, baina eguneroko jardunerako entrenatzaileak falta dira.. Ez naiz ari kirol ezezagun edo berriez bakarrik: saskibaloia, eskubaloia, hockeya eta horrelakoak. Urteak daramatzat eskola arloan egiten den kirolari erreparatzen. Izan ere, alaba eta semea horretan dabiltza. Baina iruditzen zait nire garaitik ez dela asko aldatu. Foru aldundiek kirol politika bat bultzatu dute, baina kirol mota berak egiteko. Nire garaian kirol berberak egiten genituen. Orduan inongo politikarik ez zegoela, hori da desberdintasun bakarra.. Baina gaur egun gazte askok bestelako kirol batzuk egin nahi dituzte. Zer lortu dugu orduan? Artikulu honetan ideia batzuk baino ez ditut azaldu. Hurrengoan eskoletan eta elkarteetan egiten duten kirolari buruz arituko naiz. Benetako kirol politika batek horretan oinarritu behar du.  
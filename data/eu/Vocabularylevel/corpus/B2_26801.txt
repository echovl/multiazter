Docutec Bizi garela emaile izatea Sendagile honen ustez, bizi garela organuak emateko prest egon beharko genuke. Giltzurrunen itxarote zerrendak honela desagertu egingo lirateke. Gibelarekin ere egin liteke. Mikel Prieto sendagileak atzo adierazi zuenez, pertsona bizidunak giltzurrun emaile izateko joera zabalduko balitz, itxaronîzerrendak «desagertu» egingo lirateke Europan. Estatu Batuetan oso ohikoa omen da hau. Honela, transplanteen %35 bizidunek emandako organoekin egiten da aditu honen hitzetan ­berak lan egiten duen erietxean %85­, eta Europan, berriz, %5 baino ez. Mikel Prieto EHUren Udako Ikastaroetan gaur hasiko den «Organoen transplanteetan lortutako aurrerapenak eta etorkizuna» seminarioaren zuzendaria da. Giltzurrun baten zain dauden gaixoek luze itxaron behar izaten dute transplantea egin ahal izateko. Minnesotako Rochester herrian, Estatu Batuetan, dagoen Mayo erietxeko Zirugia eta Transplanteetarako espezialista den Mikel Prietoren hitzetan, bizirik dauden pertsonak organo emaile egiteko joera zabalduko balitz, Europan itxaronîzerrendak «desagertu» egingo lirateke. EHUren Udako Ikastaroen barruan gaur hasiko den «Organoen transplanteetan lortutako aurrerapenak eta etorkizuna» seminarioaren zuzendaria da Prieto. Atzo eskainitako prentsaurreko batean adierazi zuenez, gisa honetako transplanteak ohikoak dira Estatu Batuetan ­%35­, ez, ordea, Europan ­%5­. Honen aurrean, giltzurrun bat emateak emailearen osasunari epe luzera ez diola eragiten «erabat frogatuta» dagoela nabarmendu zuen aditu honek. Berak lan egiten duen erietxean transplanteetan erabiltzen diren organoen %85 bizirik dauden emaileenak omen dira, gehienetan senide eta lagunenak. Hala ere, emaile anonimoak ere egoten omen dira; hauek proba sikologikoa pasatu behar izaten dute aurrena. «Munduko gainerako tokietan erietxe honetan bezala gertatuko balitz, transplanteen %15en baino ez lirateke hildakoen giltzurrunak erabili beharko; beraz, guztientzat nahikoa organo egongo lirateke», adierazi zuen Mikel Prietok. Gibel transplanteak ere bai Europako herrialde gehienetan «bizirik den emailearen kulturarik» ez dago, aditu honek atzoko prentsaurrekoan adierazi zuenez. «Ezer ez duen lagun bati zirujia egin beharraren kontzeptua barneratuta ez edukitzeagatik» omen da hau horrela. Gainera, «sendagileei beldurra ematen die, eta balizko emaileak ez daude giltzurruna emateko prestatuta», gaineratu zuen. Beste organo batzuei dagokienez, bizirik dauden emaileen gibel transplanteak ere egiten omen dira Prietoren hitzetan, nahiz eta horretarako erabiltzen den teknika giltzurrun transplanteak egiteko erabiltzen dena baino berriagoa den eta oraintxe ari diren aurreneko urratsak ematen. Gainera, gibela emateak arrisku handiagoa omen dakar emailearentzat. Bizirik dauden lagunen gibel transplanteak egiterakoan jarraitzen diren urratsen inguruan aurrena organoa zatitu egin behar dela ­denborarekin birsortu egiten da­ adierazi zuen Mayo erietxeko sendagileak, gerora gibelaren eskuineko aldea gaixoari transplantatzeko.
Docutec Ba al dakizu dislexia zer den? Dislexia mintzaira interpretatzeko edo sortzeko zailtasuna da; 7-9 urte bitarteko umeen %5a dago gaitz horrek jota. Dislexiaren diagnostikoa egiterik izango da aldi berean beste zenbait ez dagoenean: adimen-atzerapen orokorra, haurraren ahozko mintzairan beste eragozpenen bat ez izatea, edota sentimen-defizita edo neurologikoa ez egotea. Orduan bai, hitz egin dezakegu dislexiaz. Arazo honen ezaugarri bat da ez garela ohartzen haurtxoaren aurreneko urteetan. Irakurtzen hasten direnean konturatzen gara badagoela dislexiaren arrastoren bat edo ikasten hasten direnean, emozio mailako gorabehera nabarmenik ez bada. Eskolara joan aurretik ere antzeman daitezke hutsune adierazgarriak mintzairan, motrizitatean, pertzepzioan. Eta oro har nolabaiteko heldutasun falta nabaritzen da. Horregatik, lor liteke diagnostiko goiztiarra umeari une egokian laguntzeko. Gainera, ikaskuntzan atzerapen bat gertatzen baita, dislexiak berekin dakar zeharkako emozio-arazo batzuk. Adibidez: Auto-estimu txikia Porrota Frustrazioa Dislexia jasaten duen umeak arazoak dauzka letra bere soinuarekin automatikoki lotzeko, hau da, zaila zaie grafema dagokion fonemarekin uztartzeko. Gaitz hori ez dutenek berez egiten dute hori, ezer pentsatu gabe. Dislexia duenari, ordea, gehiago kostatzen zaio irakurketan bigarren mailara iristea, ulertze-mailara, testua deskodetzen atzeratzen baita. Dislexia-motakDislexiak ezaugarri desberdinak azaltzen ditu arazo-mailaren eta adinaren baitan. Ukituta gera daitezke zenbait funtzio: memoria, hiztegia, mugimen-guneak eta mintzamena. Umeak horietako bat bakarra erakusten badu, dislexia hutsez ari gara. Baina, bat baino gehiago badaude dislexia mistoa da, eta orduan zailagoa izaten da berrikastea aurreko kasuan baino.   Mintzaira-arazoaren sindromea:Dislexia-mota hori jasaten duten umeek anomia arazoak dituzte, eta hiztegia murritza. Ulertzeko eragozpenak dituzte eta ez dute mintzairaren soinuak bereizten (adibidez, nahastu egiten dituzte P eta B).   Artikulazioaren eta idazketaren koordinazioaren faltaren sindromea: arazoak izan ditzakete soinu batzuen artikulazioan eta zailtasunak fonemak deskodetzean.   Espazio-pertzepzioaren sindromea:Sindrome honen sintomak pertzepzioan eta espazioan dituzten arazoetan azaltzen dira. Oso zaila zaie ikusten dutena kopiatzea eta leku egokian kokatzea.   Sekuentzia-defizitaren sindromea: Umeak arazoak izaten ditu sekuentzia ordenatu bati jarraitzeko. Sintomak Lehen esan bezala, diagnostiko goiztiar bat lortzeko eta umeari garaiz laguntzeko, gurasoek eta hezitzaileek erne egon beharko lukete sintoma hauen aurrean. Eta nolabaiteko susmorik izan bezain laster, egokiena da profesional batengana jotzea, logopeda edo psikopedagogi batengana. Hona hemen zenbait sintoma: - Irakurmen urria du. - Irakurtzeko abiadura ez da adin horri dagokiona. - Hitzak asmatzen ditu irakurtzean. - Ozenki irakurtzen du irakurtzen duena ulertzeko. - Saiatu egiten da ez irakurtzen. - Ortografia- hutsegiteak ditu eta kaligrafia txarra. - Alferra dela dirudi, baina umea bizkorra da. - Ez du atzo zekiena gogoratzen. - Hiztegi urria du. - Ez zaio ikastetxera joatea gustatzen. - Ezker-eskuinak nahastu egiten ditu. Umeari etxean nola lagundu? Gurasoek badituzte erak arazoa konpontzeko, umeari ulertzen eta ikasten laguntzeko: 1.- Umeari asko gustatzen zaio plastilinarekin letrak egitea. 2.- Letren soinua ikasten laguntzea. Soinu horiek hitzekin lotzea eta, gero, horiekin konbinazioak egitea. Jolas horretarako atsegingarri da letra mugikorrak erabiltzea. 3.- Areagotzen joan behar da zailtasuna jolas edo ariketa hauetan. Lehendabizi hizkiekin hasi behar da, gero hitzekin, azkenik esaldi osoak adierazten irakasteko. 4.- Kolorezko kodeak erabil daitezke umearen liburuak eta gauza guztiak markatzeko, azkar bereiz ditzan. 5.- Lagundu egin behar zaie eskolako lanak egiten. 6.- Teknologia berriak lagungarriak izan daitezke dislexia-arazoak dituztenentzat. Agenda elektronikoak, testu-prozesadoreak, ortografia-zuzentzaileak egokiak dira berriro ikasteko. 7.- Umea jardueretan sartzeaz gain, oso garrantzitsua da gurasoen umearekiko jarrera. Horregatik, dislexia eta porrota ezin dira besterik gabe uztartu. Alderantziz, goratu egin behar zaizkio umeari bere trebetasun partikularrak. TratamenduaDislexia garaitzeko ezagutzen den tratamendu bakarra berreziketa eta berriro ikastea da. Ez dago botikarik, edo ebakuntzarik, hori sendatzeko. Horregatik da oso garrantzizkoa diagnostiko goiztiarra lortzea. Baina, gogoan hartu behar da umeak beharrezkoa duela, batez ere eta gauza guztien gainetik, beste umeek bezalaxe, maitasuna eta txera bihotzean sentitzea, onartua izatea eta inguruan fundamentua izatea.
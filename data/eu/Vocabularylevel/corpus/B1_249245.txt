Docutec GPS sistema zertan den Eskuko telefonoa bezain beharrezko bihurtu zaigu GPSa. Tresna berri honen inguruko oinarrizko informazioaren bila ibili gara eta hona ekarri dizuegu emaitza. Nola sortu zen GPS sistema?GPS (Global Positioning System) AEBetako ejertzitoak abian jarritako nabigazio-sistema da. Koordenada batzuen bidez Lur planetako puntu guztiak non dauden esaten du. Errentagarri izateko sistemarekin negozioa egiten hasi ziren, eta orain garraiobideetako erabiltzaileak dira bezerorik onenetakoak. GLONASS Errusiar Federazioaren GPS sistema da, 24 satelitez osatua. Erabilera militarra du ia erabat. GALILEO Europak abian jarri nahi duen GPS sistema da. 30 satelite izango ditu, eta zerbitzu publikoa emateko erabiliko da gehienbat. Satelite bidezko nabigazio-sistemarik onena izango da munduan, eta bateragarria izango omen da sistema amerikarrarekin. Sistemaren ezaugarriak24 satelitez osatua dago (eta 3 erreserban). Sateliteek oso ordulari atomiko zehatzak dituzte. Sateliteak Lur planetaren inguruan dabiltza orbitan, eta irrati-seinaleak emititzen dituzte lurrean dauden zentro edo estazio-gune hartzaileek jasotzeko. Lurrean dauden estazio-gune hartzaileakSateliteen irrati-seinaleak hartu edo jasotzeko estazio-gune nagusia AEBetan dago, Colorado Springen hain zuzen, eta honek beste zortzi guneren informazioa jasotzen du. Estazio-guneok sateliteen posizioa kontrolatzen dute, eta sateliteen egoera ere bai. HartzaileaIrrati-seinaleak satelitetik lurrera heltzen denbora jakin bat behar du. Denbora hori nahikoa da GPSa duena non dagoen jakiteko. Sistema beti dago martxan, ia munduko zoko guztietarako balio du, eta eguraldiak ez dio eragiten. GPSaren erabiltzailea non dagoen jakiteko GPS horrek hiru sateliteren seinaleak jaso behar ditu, horrela longitudea eta latitudea jakiteko modua dago. Laugarren satelite baten seinalea jasota, berriz, altitudea jakin daiteke. GPS modernoenek MP3a dute, CDa, irratia, DVD bideoa, eta eskuko telefonoentzako haririk gabeko konexioa (Bluetooth). Eskuko GPSakJende asko ari da eskuko GPSak erosten, erabilgarriagoak direlako eskukoak ez direnak baino. Aise jar daitezke, edozein tokitan gorde daitezke, eta 30 ordutako autonomia dute. Orain auto batzuek GPSarekin eta ordenagailuarekin saltzen dituzte; bi tresnak elkartuta. Txoferra hiri barruan lasaiago ibil daiteke, baldin eta hiri hori GPSaren seinaleekin lan egiteko hornitua badago. Gidariak jakin dezake non dauden garajeak, auto gutxi non dabilen, nondik joan toki jakin batera. Baina, autotik kanpo ere erabil daiteke GPSa.
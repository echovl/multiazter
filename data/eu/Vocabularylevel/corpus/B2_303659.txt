Docutec 167 komun Baionako bestetan komunak bazirela dio Jean Grenet-ek: milioi bat lagun ibili dira eta 167 komun! Baionako besten bururatzean jakin diren bortxaketa kasuek aski zalaparta eragin dute. Beste hari batetik ere tiratu nahi nuke Baionako besten gaia. Harrigarri da zein komun gutxi ezartzen duten. Milioi bat lagun ibili dira eta 167 komun! Eta txarrena, Herriko Etxeko zerbitzuek beren lana egin dutela justifikatzen dutela, 167 komun ezarri dituztela erranez! Komunak, besta gunetik arras bazterrean. Nor joanen da? Gizon guziak karrika bazterretako pareta gainetara pixa egiten. Baionako plaza eta karrika ilunenak pixa errekaz eta putzuz beteak. Eta ez da lekua falta plastikozko komun berdeak ezartzeko. Ez da lekua falta. Ostatuetako komunak itxirik daude. Iaz Baionako auzapezak erran zuen gogor jokatuko zutela komunak ixten zituzten ostatuen kontra. Iduriz, ez dute gogor jokatu. Anti-higienikoa da, mutikoek pixa alde guztietara egiten dutelako. Neskentzat izugarriko buru-haustea pixa egiteko leku bat aurkitzeko. Eta Baionako Herriko Etxeari ez zaio inporta. Gero harro-harro ari dira erraten Baiona "hiri loratuetan" loratuenetarikoa dela, estetika eta abar...
Docutec Kroaziako apaizak protestan Kroaziako apaizak protestan dira, alkohol kontsumoaren mugak direla eta. Herrialde horretako apaiz katolikoek egunean meza bat baino gehiago ematen dute, eta, ardo pixka bat edaten dutenez, txoferrak eskatu dituzte. Gobernuari dirulaguntza eskatu dio Kroaziako eliza katolikoak, alkoholarekin "zero tolerantzia" ezartzen duen lege berria indarrean jarri dutelako. Zagrebeko gobernuak 12 milioi dolar ematea nahi dute apaizek, txoferrak kontratatzeko. Horrela, eliza batetik bestera autoa txofer horiek gidatzea nahi dute. "Meza santuan ardoa edaten dugu, Kristoren odolaren sinboloa baita" argudiatu du Kroaziako apaiz batek egunkari batean. "Legea betetzeko, txofer pribatuak nahi ditugu" esan du apaiz horrek, eskari hori babesten duten 2.000 apaizen izenean. Egunean bost bat ordu lan egiteko txoferra behar omen dute. Apaizak adierazi duenez "apaiz batzuk meza asko dituzte egunean, eta legea hautsi nahi ez badute norbait behar dute elizatik elizara joateko. Norbaitek egin beharko du hori, guk ezingo baitugu".
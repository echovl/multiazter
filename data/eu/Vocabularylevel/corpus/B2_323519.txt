Docutec Alzheimerrarekin bizi Neurologoa: Test honekin bukatutzat emango ditugu probak oraingoz. Hitz egin dezagun zure egoeraz pixka bat. Hemen ditut zure familia-medikuak egindako txostenak. Informazio honen arabera, orain dela lau bat hilabete hasi zinen sumatzen gauzak ahaztu egiten zaizkizula, ezta? Ba al duzu adibideren bat jartzerik? Emakumea: Gertatzen zaidana batez ere zera da, hitz asko ahaztu egiten zaizkidala, edo ez zaizkit ateratzen hitz egokiak. Benetan kezkatzen, ordea, kalean galduta ibili nintzen egunean hasi nintzen: non nengoen ez nekiela gelditu nintzen. Auzokide batek eraman behar izan ninduen etxera. Lapsusak dira. Neurologoa: Askotan gertatzen al zaizkizu? Emakumea: Ez dakit oso ondo, baina gero eta gehiago gertatzen zaidan susmoa dukat. Iruditzen zait lehen baino gauza gutxiago egin ditzakedala. Irakurtzen ari naizela ere, burua hutsik gelditzen zait eta ez dut jakiten zertan ari naizen ere. Gaixoaren senarra: Bai, eta gainera oso triste ikusten dugu etxean. Ez du nahi izaten kalera irten, eta inorekin hitz egin gabe eman dezake egun osoa. Guretzat hori dena oso arraroa da, bera beti izan baita oso pertsona berritsua eta alaia. Neurologoa: Medikazioa hartzen ari zara, ezta? Emakumea: Bai, nire medikuak pastilla batzuk eman zizkidan depresiorako. Animo aldetik hobeto nago, baina ez naiz erabat ondo jartzen. Oso kezkatuta nago. Neurologoa: Horregatik zaude hemen, daukazun hori konpontzen saiatzeko. Proba batzuk egin dizkizugu eta emaitzak ere jaso ditut dagoeneko. Emakumea: Zerbait txarra aurkituko zenidaten. Minbizia!, seguru! Neurologoa: Ez, lasai hartu behar duzu, ez daukazu minbizirik. Baina daukazunak zure buruaren funtzionamenduarekin zerikusia dauka eta tratamendua beharko duzu. Emakumea: Buruak ondo funtzionatzen dit, baina! Neurologoa: Bai, lasai, baina lesio batzuk daude garunean. Begira, irudi hauetan burmuin sano bat ikus dezakezue eta beste honetan, berriz, zurea dago, buruko eskanerretik atera duguna. Zurean, hemen eta hemen, beste kolore bateko zati hauetan, burmuinean sortu zaizkizun proteina-plaka batzuk ikusten dira. Horren ondorioz, buruan sortzen diren hainbat konexio estalita geratu dira eta hutsuneak sortu. Zuk jakiteko, garunaren zati horretan hainbat funtzio gertatzen dira: gauzak oroitzea, hitz egiteko eta arrazoitzeko gaitasuna... Horiek denak neuronen arteko konexioei esker. Kontua zera da, hutsuneak egin direnez, ba, batzuetan konexioa galdu egiten dela eta funtzio horiek ez direla behar bezala betetzen. Horregatik izaten dituzu arazoak. Emakumea: Eta hori nondik sortu zait? Bat-batean? Neurologoa: Ez, lesio hauek bere denbora behar dute sortzeko. Ikusten denez, denborarekin zabaldu egin dira; agian urte pila daramate hor, baina pixkanaka leku gehiago hartzen joan dira. Horregatik ez duzu orain arte sintomarik izan. Hala ere, garrantzitsua da beste probetan zer topatzen den ondo aztertzea, eta, zure kasuan -analisietan, adibidez- ez da kezkatzeko moduko ezer azaldu, nahiko normalak dira zure adineko pertsona batentzat. Egin berri dugun testaren puntuazioa ere ez da oso baxua eta horrek esan nahi du nahiko hasieran harrapatu dugula gaitza. Emakumea: Honek guztiak zer esan nahi du, erotuta nagoela? Neurologoa: Ez, noski! Baina jakin beharra daukazu areagotu daitekeen zerbait dela, eta horregatik, lehenbailehen geratu beharra dago, tratamendua jarrita. Hemen, batez ere, arreta berezia eskainiko diegu lehen esan dizkidazun sintoma horiei: gauzak ahanztea, egoera batzuetan antsietatea izatea, gero eta motelago sentitzea... aurrera egin ez dezaten. Senarra: Esaten ari zarenagatik, Alzheimerra dauka, ezta? Neurologoa: Bai, hala da. Baina jakin behar duzue Alzheimer-maila asko daudela eta gaixo guztiek ez dutela berdin garatzen gaixotasuna. Senarra: Zer gertatuko zaio nire emazteari?NeurologoaEzinezkoa da zehatz-mehatz esatea. Oraingoz, dakiguna da zure emazteak gero eta arazo gehiago dituela gauza arruntak egiteko. Bere adinean, horrelako sintomak agertzen hasten direnean, oso kontu handiz jokatu beharra dago, eta tratamendua jartzea ezinbestekoa da. Hemendik aurrera, beti izango du medikatu beharra; bestela, gero eta zailago egingo zaio gauza ohikoenak ere behar bezala egitea. Emakumea: Baina ondo jarriko al naiz medikazioa hartuta? Neurologoa: Guztiz ondo ez. Oso handia ez bada ere, buruan kaltea egina duzu dagoeneko, eta horri ezin diogu konponbiderik jarri. Sintomak errepika daitezke baina intentsitate txikiagoz. Botikekin prozesua bere horretan gera liteke, gehiago konplikatu gabe. Emakumea: Eta jarraitu al dezaket betiko bizimodua egiten? Neurologoa: Ez erabat. Egia esan, hemendik aurrera zure ohiturak aldatzea komeni zaizu. Esaterako, kalera beti beste batek lagunduta joatea komeni zaizu. Horrela, ez zara galduta ibiliko, aurrekoan bezala. Gainera, ibiltzea eta kirol arina egitea ere oso garrantzitsua da honelako gaitzetan, odolak behar bezala zirkulatzeko eta burua ondo oxigenatzeko. Gogotsua izan behar duzu, bai mugimendutan bai buruko kontuetan ere. Burua lantzeko ariketak egitea oso ondo etorriko zaizu: irakurtzea, idaztea, jendearekin hitz egitea... Zaletasunik ba al duzu? Emakumea: Bai, margotzea asko gustatzen zait. Senarra: Esaten diot nik denbora gehiago emateko horretan; asko lasaitzen du eta gainera oso marrazki politak egiten ditu. Neurologoa: Zure senarrak arrazoi du. Hemendik aurrera zaletasuna izateaz gain, terapiatzat ere har dezakezu. Buruak lan pixka bat egin behar du; lanik eginarazten ez badiozu, gero eta gauza gehiago ahaztuko dituzu. Gainera, mugimendu txikiak eta zehatzak egin behar dira margotzean, eta horrek eskuaren funtzionamenduari ere laguntzen dio. Emakumea: Saiatuko naiz, ba. Neurologoa: Garrantzitsua da kezkatuta ez egotea eta gauzak naturaltasunez egiten jarraitzea. Eta gero, laguntza medikoa ere izango duzu. Lehen esan dizudan bezala, botika bat hartu behar duzu, egunean bi aldiz, gosarian eta afarian. Oso erraz hartzen da: xiringa batekin dosi bat hartu eta mingain azpian jarri, pixka bat eduki hor eta gero irentsi. Horrekin hobeto jarriko zara, ikusiko duzu. Nik jarraipena egingo dizut. Hilabete barru etorri berriro kontsultara nola zauden ikusteko, eta tratamenduan aldaketarik egin behar den baloratuko dugu orduan. Senarra: Oso ondo. Eskerrik asko. Transcription:[+] Transcription:[-] Neurologoa: Test honekin bukatutzat emango ditugu probak oraingoz. Hitz egin dezagun zure egoeraz pixka bat. Hemen ditut zure familia-medikuak egindako txostenak. Informazio honen arabera, orain dela lau bat hilabete hasi zinen sumatzen gauzak ahaztu egiten zaizkizula, ezta? Ba al duzu adibideren bat jartzerik? Emakumea: Gertatzen zaidana batez ere zera da, hitz asko ahaztu egiten zaizkidala, edo ez zaizkit ateratzen hitz egokiak. Benetan kezkatzen, ordea, kalean galduta ibili nintzen egunean hasi nintzen: non nengoen ez nekiela gelditu nintzen. Auzokide batek eraman behar izan ninduen etxera. Lapsusak dira. Neurologoa: Askotan gertatzen al zaizkizu? Emakumea: Ez dakit oso ondo, baina gero eta gehiago gertatzen zaidan susmoa dukat. Iruditzen zait lehen baino gauza gutxiago egin ditzakedala. Irakurtzen ari naizela ere, burua hutsik gelditzen zait eta ez dut jakiten zertan ari naizen ere. Gaixoaren senarra: Bai, eta gainera oso triste ikusten dugu etxean. Ez du nahi izaten kalera irten, eta inorekin hitz egin gabe eman dezake egun osoa. Guretzat hori dena oso arraroa da, bera beti izan baita oso pertsona berritsua eta alaia. Neurologoa: Medikazioa hartzen ari zara, ezta? Emakumea: Bai, nire medikuak pastilla batzuk eman zizkidan depresiorako. Animo aldetik hobeto nago, baina ez naiz erabat ondo jartzen. Oso kezkatuta nago. Neurologoa: Horregatik zaude hemen, daukazun hori konpontzen saiatzeko. Proba batzuk egin dizkizugu eta emaitzak ere jaso ditut dagoeneko. Emakumea: Zerbait txarra aurkituko zenidaten. Minbizia!, seguru! Neurologoa: Ez, lasai hartu behar duzu, ez daukazu minbizirik. Baina daukazunak zure buruaren funtzionamenduarekin zerikusia dauka eta tratamendua beharko duzu. Emakumea: Buruak ondo funtzionatzen dit, baina! Neurologoa: Bai, lasai, baina lesio batzuk daude garunean. Begira, irudi hauetan burmuin sano bat ikus dezakezue eta beste honetan, berriz, zurea dago, buruko eskanerretik atera duguna. Zurean, hemen eta hemen, beste kolore bateko zati hauetan, burmuinean sortu zaizkizun proteina-plaka batzuk ikusten dira. Horren ondorioz, buruan sortzen diren hainbat konexio estalita geratu dira eta hutsuneak sortu. Zuk jakiteko, garunaren zati horretan hainbat funtzio gertatzen dira: gauzak oroitzea, hitz egiteko eta arrazoitzeko gaitasuna... Horiek denak neuronen arteko konexioei esker. Kontua zera da, hutsuneak egin direnez, ba, batzuetan konexioa galdu egiten dela eta funtzio horiek ez direla behar bezala betetzen. Horregatik izaten dituzu arazoak. Emakumea: Eta hori nondik sortu zait? Bat-batean? Neurologoa: Ez, lesio hauek bere denbora behar dute sortzeko. Ikusten denez, denborarekin zabaldu egin dira; agian urte pila daramate hor, baina pixkanaka leku gehiago hartzen joan dira. Horregatik ez duzu orain arte sintomarik izan. Hala ere, garrantzitsua da beste probetan zer topatzen den ondo aztertzea, eta, zure kasuan -analisietan, adibidez- ez da kezkatzeko moduko ezer azaldu, nahiko normalak dira zure adineko pertsona batentzat. Egin berri dugun testaren puntuazioa ere ez da oso baxua eta horrek esan nahi du nahiko hasieran harrapatu dugula gaitza. Emakumea: Honek guztiak zer esan nahi du, erotuta nagoela? Neurologoa: Ez, noski! Baina jakin beharra daukazu areagotu daitekeen zerbait dela, eta horregatik, lehenbailehen geratu beharra dago, tratamendua jarrita. Hemen, batez ere, arreta berezia eskainiko diegu lehen esan dizkidazun sintoma horiei: gauzak ahanztea, egoera batzuetan antsietatea izatea, gero eta motelago sentitzea... aurrera egin ez dezaten. Senarra: Esaten ari zarenagatik, Alzheimerra dauka, ezta? Neurologoa: Bai, hala da. Baina jakin behar duzue Alzheimer-maila asko daudela eta gaixo guztiek ez dutela berdin garatzen gaixotasuna. Senarra: Zer gertatuko zaio nire emazteari?NeurologoaEzinezkoa da zehatz-mehatz esatea. Oraingoz, dakiguna da zure emazteak gero eta arazo gehiago dituela gauza arruntak egiteko. Bere adinean, horrelako sintomak agertzen hasten direnean, oso kontu handiz jokatu beharra dago, eta tratamendua jartzea ezinbestekoa da. Hemendik aurrera, beti izango du medikatu beharra; bestela, gero eta zailago egingo zaio gauza ohikoenak ere behar bezala egitea. Emakumea: Baina ondo jarriko al naiz medikazioa hartuta? Neurologoa: Guztiz ondo ez. Oso handia ez bada ere, buruan kaltea egina duzu dagoeneko, eta horri ezin diogu konponbiderik jarri. Sintomak errepika daitezke baina intentsitate txikiagoz. Botikekin prozesua bere horretan gera liteke, gehiago konplikatu gabe. Emakumea: Eta jarraitu al dezaket betiko bizimodua egiten? Neurologoa: Ez erabat. Egia esan, hemendik aurrera zure ohiturak aldatzea komeni zaizu. Esaterako, kalera beti beste batek lagunduta joatea komeni zaizu. Horrela, ez zara galduta ibiliko, aurrekoan bezala. Gainera, ibiltzea eta kirol arina egitea ere oso garrantzitsua da honelako gaitzetan, odolak behar bezala zirkulatzeko eta burua ondo oxigenatzeko. Gogotsua izan behar duzu, bai mugimendutan bai buruko kontuetan ere. Burua lantzeko ariketak egitea oso ondo etorriko zaizu: irakurtzea, idaztea, jendearekin hitz egitea... Zaletasunik ba al duzu? Emakumea: Bai, margotzea asko gustatzen zait. Senarra: Esaten diot nik denbora gehiago emateko horretan; asko lasaitzen du eta gainera oso marrazki politak egiten ditu. Neurologoa: Zure senarrak arrazoi du. Hemendik aurrera zaletasuna izateaz gain, terapiatzat ere har dezakezu. Buruak lan pixka bat egin behar du; lanik eginarazten ez badiozu, gero eta gauza gehiago ahaztuko dituzu. Gainera, mugimendu txikiak eta zehatzak egin behar dira margotzean, eta horrek eskuaren funtzionamenduari ere laguntzen dio. Emakumea: Saiatuko naiz, ba. Neurologoa: Garrantzitsua da kezkatuta ez egotea eta gauzak naturaltasunez egiten jarraitzea. Eta gero, laguntza medikoa ere izango duzu. Lehen esan dizudan bezala, botika bat hartu behar duzu, egunean bi aldiz, gosarian eta afarian. Oso erraz hartzen da: xiringa batekin dosi bat hartu eta mingain azpian jarri, pixka bat eduki hor eta gero irentsi. Horrekin hobeto jarriko zara, ikusiko duzu. Nik jarraipena egingo dizut. Hilabete barru etorri berriro kontsultara nola zauden ikusteko, eta tratamenduan aldaketarik egin behar den baloratuko dugu orduan. Senarra: Oso ondo. Eskerrik asko.
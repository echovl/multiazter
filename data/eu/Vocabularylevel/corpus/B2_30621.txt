Docutec Gorka Otxoa: "Txikitero papera oso erraz egiten dut" ETB2ko 'Vaya Semanita' umorezko programan egin da oso ezaguna. Irakurleek egindako galderei erantzun die. Gaztea da, baina eskarmentu handia dauka lanean. Asteko kontuak errepasatzen ditu; guk berari egin diogu errepasoa.   1. Ez al dago beste alderdiren bateko gazteriaz bromak egiterik? Ez al litzateke barregarria EGIkoak agertzea aitak lortutako lanpostuan edo Alderdi Egunean Gora Euskadi askatuta oihuka? EGI Broma ugari egin daitezke, baina gidoilariek aukeratzen dute euren ustez zerk sortzen duen barrea. Programaren baldintza bakarra umorea da, eta horren arabera idazten dute gidoilariek. Hala ere, Alderdi Egunaren eta EAJren inguruan bromak egiten dira. Orain arte, ETBn ez dituzte egin. Jendeak askotan zoriondu gaitu alderdi politiko guztiekin sartzen garelako. Eskertzekoa da inork ez esatea, "honekin ez sartu" edo "aski da gai honetaz". Telebista publikoa izanda, hori ez da ohikoa, zoritxarrez. Horrela den bitartean, bide onetik goaz. 2. Zaila egiten zaizu programan gaztelaniaz hitz egitea, euskalduna izanda? Baserritarra tirri-tarra Ez. Vaya Semanita-n (VS) hasi arte, gehienbat euskaraz egin nuen lan, baina zenbait gauza eginak nituen erdaraz, eta ez zait zaila egiten. Bi hizkuntzetan arazorik gabe aritzen naiz. 3. Noiz hasi zinen zeure burua aktore moduan ikusten? Goenkale-n ateratzeak ateak ireki dizkizu? Maitane Ez dago memento jakinik. Gainera, oraindik ez daukat argi handitan aktorea izan nahi ote dudan. Gustatu eta lana dudan bitartean, jarraituko dut. Goenkale-n aritzeak bi zentzutan lagundu dit: ezagun egiteko, eta, batez ere, asko ikasteko. 4.Lotsatia zaren susmoa dut... Min egin al dizu famak alde horretatik? Amaia Bai, lotsatia naiz ezagutzen ez dudan jendearekin eta lehenengo kontaktuan. Gaizki daramat kaletik jendea hainbeste gerturatzea, eta batez ere, begiratzea. Ezaguna izatearen kontua da lanbide honetan txarrena. Alde on bakarra dauka: lan berriak atera daitezkeela, profesional gehiagok ikusten zaituztelako. 5.Zure ustez, VS egin daiteke euskaraz? Kepa Bai, noski! Kontua umorea egin nahi izatea da. Hortik aurrera, euskaraz edo gaztelaniaz egiteak berdin du. Niri asko gustatuko litzaidake VS edo halako saio bat euskaraz egotea. 6.Zer sentitzen da ertzain jantzita? Egia al da zerebroa gelditu eta egurra enmateko gogoa bakarrik sentitzen dela? Zipi Berezia da ertzain janztea; are gehiago herri honetan... Bota altuak, jantzi beltza, txanoa, kaskoa eta borra eskuan, mimoak egiteko gogoa behintzat ez da sartzen! (kar, kar, kar) 7. Esketxak inprobisatzen dituzue? Ximai Ez, xehetasun guztiak kontrolatuta daude. Grabazio aurreko entseguetan zuzendariari aldaketak proposatzen dizkiogu. Onartzen baditu, egiten ditugu, bestela ez. Gidoia ia ez da aldatzen. Lan handia dago lehenagotik eginda. 8.Gustura zaude VS-n? Gustatuko litzaizuke magazine bat aurkeztea? Jone Oso gustura nago VS-n. Nahiz eta batzuetan gogorra izan laneko martxa azkarra, ezin naiz kexatu. Aurkeztea ez zait asko gustatzen. Nahiago dut egoera komikoak edo dramatikoak interpretatu. 9. Non eta norekin pasatuko zenituzke oporrak: Amoroton, Lekeition, pelanasegaz, Anttonegaz, Nereagaz...? Txikitero Edonon, baina talde guztiarekin. Topikoa da, baina kasu honetan egia biribila: oso harreman polita daukagu, eta jatorrak dira denak. 10. Nola jokatzen dituzu hain ondo rolak? Bederatzi (kar, kar, kar) Tira, batzuk besteak baino okerrago. Ahalik eta hoberena egiten saiatzen naiz. 11. Nola egin daitezke batera Psikologia ikasketak eta programa? Bat egin dut, bestea nola egin jakin nahi nuke! Amaia Iazko ekainean ikasketak amaitu, eta VS-tik deitu ninduten froga egiteko. Estatistika, Diseinua... gainditu badituzu, lasai! Errazagoa da txikiteroarena egitea (kar, kar, kar). 12. Nola da posible realzale amorratua izanda VS-n Athleticeko elastikoa janztea? Zer sentitzen da? Aitor Gogorra da. Nahiko adar jotze jasan ditut horregatik, bai Gipuzkoan eta bai Bizkaian (neska-laguna hangoa du). Elastikoa jarrita, ez zait azalean gauza arrarorik ateratzen (kar, kar, kar). Agur bero bat euskal taldeen jarraitzaile guztiei! 13. Audientziako liderrak izan zarete EAEn. Horrelakorik espero al zenuten? Banderren lagun nerbiox Ez, egia esan. EAEko datuak publikatzen dituzte, baina Nafarroan ere asko ikusten gaituzte! Baita Kantabrian eta Errioxan ere. Hemen gizarte fenomeno bihurtzen ari da ideologia, adin guztietako jendeari gustatzen zaiolako.    
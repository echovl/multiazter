Docutec Epaia kutxako bezeroaren alde Epaitegiaren iritziz, txartela lapurtu zuenak PIN hori kutxazainean kopiatu ahal izan zuen. Beraz, epaitegiak aurrezki kutxa kondenatu du, erabiltzaileari 505 euro ordain diezazkion. Kreditu-txartela ostuta eginiko gastuak ordaintzeari uko Kreditu-txartelaren erabiltzaile bati txartela ostu zioten, gimnasioan zegoenean. Lapurretaren berri egun hartantxe jakinarazi zion aurrezki kutxari, baina, halaz ere, txartela erabili egin zuten lapurrek, bai dirua kutxazainetik ateratzeko, baita hainbat establezimendutan erosketak ordaintzeko ere. Aurrezki kutxak bezeroari lapurtutako diru guztia ordaindu ordez, 60 euro eman zizkion. Konforme ez zegoenez, erabiltzaileak erakundearen kontrako demanda jarri, eta gainerako 505 euroak erreklamatu zituen. Bezeroari gainerako dirua ematea ez zela bidezkoa argudiatu zuen kutxak: txartela ostu zioten pertsonek bere PINa baliatzea erabiltzaileak axolagabekeriaz jokatu izanaren seinale zelako, dela PIN dokumentazioaren ondoan eramatearen ondorioz, dela PIN hori jaiotze-daten emaitza izateak lapurreta errazten zuelako. Madrilgo 49. epaitegiak, aldiz, 2003ko apirilaren 5ean emaniko epaiak dioenez, indemnizazioa eman behar zaio erabiltzaileari nozituriko kalte-galerengatik. Epaitegiaren iritziz, txartela lapurtu zuenak PIN hori kutxazainean kopiatu ahal izan zuen, horrelako instalazioek ez baitute eragiketa horien sekretua bermatzen. Argudio hori tarteko, Epaitegiak aurrezki kutxa kondenatu du, erabiltzaileari 505 euro ordain diezazkion.  
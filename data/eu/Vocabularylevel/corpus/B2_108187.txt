Docutec Test psikologikoa Bikote-harreman kontuak direla-eta, zeure burua aztertzeko parada eskaini nahi dizugu test motz honen bidez. Aukera ezazu hiru itemetatik zure iritziarekin bat datorrena. Bete ondoren, irakurri arretaz dagokizun perfila. 1. Naturala al da leialtasun sexuala? a) Bai, maitasuna bezain naturala. b) Ez, senari jarraitzea eragozten duen arau morala besterik ez da. c) Gorputzak gehiago eskatzen ez duenean bakarrik. 2. Bizitza osoan pertsona berarekin harremanak izatea... a) Gauzarik zoragarriena da. b) Bizitza osoan gauza berbera jatea bezalakoa da. c) Ona da bikote egonkorra edukitzea. Baita noizean behin amodiozko istorio bat izatea ere. 3. Zure infidelitatea nolakoa izaten da? a) Pentsamendu-mailakoa soilik. b) Nire bikotekideari ezkutatzen dizkiodan amodiozko istorio laburrak izaten ditut. c) Norbaitekin nagoenean leiala naiz. Oso maiz aldatzen dut, ordea, bikotekidea. 4. Zergatik izan ohi dute gizonezkoek leialtasun falta handiagoa emakumeek baino? a) Genetikoki beren sexu-grina handiagoa delako. b) Sozialki jokabide hori izaten errazago uzten zaielako. c) Haurdun gelditzeko arriskurik ez dutelako. 5. Zenbatero komeni da harreman sexualak edukitzea? a) Zure bikotekide egonkorrak nahi duenero b) Gorputzak eskatu ahala; beraz, egunean behin baino gehiagotan c) Aukera eskaintzen diguten bakoitzean 6. Nola izkutatu 'abenturak'? a) Detektibe-ajentzia bat kontratatuz b) Lanaren aitzakiaz, bidaia luzeak eginez c) Ez dira izkutatu behar 7. Onartuko al zenuke zure bikotekideak adarrak jartzea? a) Bai, neuk ere gauza bera egiten dut-eta b) Ez, etxetik bidaliko nuke c) Tarteka komeni da horrelakorik egitea 8. Nola jokatzen duzu zure bikotekidea engainatzeko aukera duzunean? a) Jo ta su aritzen naiz, ezeri erreparatu gabe b) Neurririk hartu gabe jai du besteak c) Oso katxarroa izan behar du segurtasun neurriak ahazteko Zure erantzun gehienak a taldekoak izan badira: Oso pertsona tradizionala eta ikuspegi kontserbadorea duzu. Erlijioak ezarritako baloreak zorrozki jarraitzen dituzu, eta ez duzu bestelako joerarik onartzen. Zure erantzun gehienak b taldekoak izan badira: Noizean behin araua hausten baduzu ere, ausardia handiagoa falta zaizu. Bikotekide berria bilatzen saiatzen zara, baina ahalegin horretan ez duzu harreman egonkor baten ziurtasuna utzi nahi. Zure erantzun gehienak c taldekoak izan badira: Ez duzu harreman iraunkorretan sinisten. Zure ustez, leialtasuna aspergarria da, eta denbora luzeko harremana duten bikoteek ez dakite bizitza behar bezala gozatzen.  
Docutec Lizarraren baia gorriak Gure kulturatik baztertu ditugu arbolak, eta berdin zaigu pago, hagin, haritz edo lizar. Guztia da arbola. Baina orain gutxi arte ez zen horrela, eta hona adibide bat. Halatsu dio Pello Zabalak bere Naturaren Mintzoa liburuan. Bai Grezia zaharrean eta Britainia zabalean ere elikagai gorriak ezin omen zitezkeen jan, debekatuta zegoen: otarraina, urdaiazpikoa, karramarroa, arrain gorriak eta fruitu gorriak oro. Jatekotan, hildakoen egunean. Bai Grezian, bai Britainian gorria deabruaren kolorea baitzen. Eta basoko lizarrari sorgin-zuhaitza ere deitzen omen zioten antzina, horrexegatik hain zuzen. Gurean, antza, izen hobea zuen lizarrak. Larraulen kanta hau jaso zuen Azkuek: Nere maitea, ez egon sustoz Biziko gera munduan gustoz: Palazio bat eginen dugu sekalez edo lastoz; Balkona ere basalizarrez, tellatua belar igarrez. Ala goizean enkargatuta da Baionako Piarres. Urtarrilaren 21etik otsailaren 17rako 28 egunak besarkatzen ditu basa-lizarraren hilabeteak, zeltarren egutegiak. Gurean zuhaitz hau otsailarekin lotzen dute batzuek, otsalizar deitzen baitiote.
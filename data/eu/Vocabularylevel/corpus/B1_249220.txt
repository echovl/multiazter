Docutec Bidaiatzeko gazte-txartelak Asko dira gazteentzat aurki daitezkeen bidaia-txartelak. Jarraian batzuen berri izango duzue. Nazioarteko Isic edo Go'25 txartela ISIC edo GO'25 Nazioarteko gazte-txartela 25 urte baino adin txikiagoko edozein gaztek eskura dezake eta bidaiatzeko garaian garraiobideetan, dendetan, kultur guneetan, jatetxeetan, telekomunikazio-zerbitzuetan. abantaila asko eskaintzen ditu. Txartel honek UNESCOren babesa ere badu. BETEBEHARREKO BALDINTZAK: 25 urtetik beherakoa. Eskatuko da: - NANa edo pasaportea. - Argazki bat. - 6 euro. Balio-denbora 12 hilabetekoa izango da. Txartela hau 1949an sortu zen eta bidaiatzeko nazioarteko gazte-txartel nagusi bihurtu da geroztik. Egun, txartel honen kudeaketa International Student Travel Confederation (www.istc.org) erakundearen ardura da. Baina, 95 herrialdeetan banatuta dauden 5.000 bulegoetan lor daiteke. EAEn, esaterako, Gazteen Informazio eta Dokumentazio Lurralde Zentroetan eta Gazte Informazio Bulegoetan aurkituko duzu. Baita, Abando Bidaiak eta My Way Bidaiak bidaia-agentzietan ere. Explorer rail-txartela Agiri honek Ibilbide Luzeko trenetan Espainia osoan zehar bidaiatzeko aukera ematen du, ibilbidearen amaierara heldu gabe bitarteko hiri guztietan gelditu eta hauek bisitatzeko ahalbidea eskaintzen du. Hona hemen txartela lortzeko hainbat argibide: - Gehienez 26 urte duten Gazte-txarteldunek eta 30 urteko adinera heltzen ez diren ISIC-txartelaren jabeek erabili ahal izango dute agiri hau. Txartel honek, Renfeko geltokietan aurrez erakutsiz eta kategoria hobetzearen aldea edo lekuen erreserbari dagokion abonua eginez, bigarren mailako renfe-ibilbide luzeko trenetan bidaiatzeko balio du, Euromed eta nazioarteko trenetan izan ezik. - Txartelak 7, 15 edo 30 eguneko balioa du, eta balio-denboraren lehengo eguneko 0:00etatik azken eguneko 24:00ak arte erabili ahal izango da. - Txartela agiri pertsonala da eta beraz, gazte bakoitzak berea erabili beharrekoa. Galdu edo lapurtuz gero, ezin izango da beste bat lortu. - Trenean, erreserbarekin batera ISIC- edo EURO-txartela erakutsi beharko zaio txartel-zulatzaileari. - Txartel hau Renfeko edozein bulegotan eta Bilboko Usit Unlimited bidaia-agentzian igortzen da. Hala eta guztiz ere, hauek ez dira gazteentzat aurki daitezkeen bidaia-txartel bakarrak. Badira gehiago. Horien artean: BIJ txartela, Eurodomino txartela, Inter rail txartela. Guztien berri nahi izatera, jo www.gazteaukera.neteta www.gazteinformazioa.nethelbideetara, bertan aurkituko baituzu guztien inguruko informazio interesgarria.
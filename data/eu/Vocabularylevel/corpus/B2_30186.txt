Docutec Janari-toxikazioak Elikagaiek eragindako toxikazioak jasaten dituztenak gehiago izaten dira udan. Arazoa arina denean, nahikoa da atseden hartzea eta gomendio batzuei jarraitzea. Elikagaiek eragindako toxikazioak jasaten dituztenak gehiago izaten dira udan. Gainerako urte sasoietan baino lau aldiz handiagoa da kopuru hori. Aurtengo udan gutako gehienok izango dugu ondoezen bat edo beste txarra dagoen elikagairen bat jateagatik. Ondoez horien larritasuna aldakorra izaten da: gastroenteritis arin batetik hasi, eta salmonellosi larri bateraino. Beroa egiten duenean, hotzaren katea arretaz zaintzen ez bada, germenak ugaldu egingo dira. Ondorioz, janaria kutsatu egiten da. Gainera, sarritan, jaki horien eskaria oso handia eta presazkoak izaten da udan. Hori dela eta, jende askok ez ditu hartzen elikagaiak kontserbatzeko hartu beharreko oinarrizko arreta neurriak. Baina zergatik ugaltzen dira toxikazio kasuak udan? Tenperatura altuengatik eta etxetik kanpo egiten    diren otorduengatik, batez ere. Bakterioak ingurumenean daude urte osoan. Baina bero handia egiten duenean (25-30 gradu baino gehiago) azkarrago ugaltzen dira. Ondorioz, arrisku handiagoa dago infekzioren bat izateko. Bestalde, udan ohitura handiagoa dago etxetik kanpo otorduak egiteko. Aire zabalean egindako otorduak (barbakoak, parrilIak, kanpalekuetan egiten direnak eta abar) eta osasunari dagokionez berme gutxi eskaintzen diren lekuetan egiten direnak (txosnak, kaleko saltzaileak eta antzekoak) dira arriskutsuenak. Izan era, sarritan elikagaiak ez dituzte prestatzen eta biltegiratzen egoerarik onenean. Janari toxikazio arinen sintomak (gastroenteritisa, esaterako) aski ezagunak dira. Germena digestio hodira iristen denean (hestegorrira eta urdailera batez ere) urdaileko jasanezintasuna izaten da: goragalea eta urdaileko mina. Segidan, germenak beherantz jarraitzen du. Orduan agertzen dira beherakoak. Udako ondoez horietako gehienak bere kasa konpontzen dira. Atseden hartzea eta dieta biguna egitea dira gomendiorik ohikoenak gorputza bere onera etortzeko. Deshidratazio arriskua dagoenean edo sintomak larriak direnean bakarrik aholkatzen da erietxera joatera. Arazoa arina denean, nahikoa da atseden hartzea. Horrekin batera, gomendio hauei jarraitzea komeni da: — Deshidratazioa saihesteko, edan likido ugari. — Lehen orduetan ez jan ezer. Hobekuntza nabaritu orduko, hasi dieta bigunarekin (arroza, sagarra, oilaskoa etab.). — Ez da komeni beherakoaren kontrako botikarik hartzea. lzan ere, bakterioen kanporatze naturala eteten dute. Gorakoak eta beherakoak gorputzarentzat kaltegarria den zerbait kanporatzeko dauden mekanismoak dira. Euren funtzioa mesederako izaten da, printzipioz. Baina batzuetan neurriz kanpokoak izan daitezke. Horrelakoetan, beharrezkoa izan daiteke ospitalera joatea. Are gehiago deshidratatzeko joera duten pertsonek: bularreko haurrek, 5-6 urtez azpikoek eta adinekoek. Sukarra izanez gero, eta germenak zirkulazio orokorrera iritsi direla sumatzen bada, sendagilearengana edo erietxeko larrialdi zerbitzuetara joatea komeni da. Arriskua edozein elikagaitan egon daiteke. Baina badira arreta berezia eskatzen duten elikagaiak. Arrautzak eta itsaskia dira ezagunenak. Baina ez bakarrak. — Arrautzak: Arrautzen azalak edo oskolak poro txiki-txiki batzuk ditu. Hori dela eta, mikrobioak erraz sartzen dira barrura. Hobe da leku hotz batean edo plastikozko nahiz beirazko ontzi batean gordetzea. Arrautza gordinekin egindako jakiak (maionesa, adibidez) berehala kontsumitu behar dira. Tortillak ondo mamitu egitean. — Barazkiak: Garbitu eta desinfektatu egin behar dira beti. Horretarako utzi beratzen bost minutu urarekin eta lixibarekin (lixiba tanta bat ur litro bakoitzeko). Ondoren, ondo garbitu iturriko urarekin. — Izozkiak: Kontuz kaleko postuetan saltzen diren izozkiekin. Eta baita izozki naturalekin. Sarritan, esnea erabiltzen da horiek prestatzeko, eta esnea oso erraz galtzen edo hondatzen da. Beraz, arretaz erosi. — Arraina eta itsaskia: Gordinik jaten direnak dira arriskutsuenak (ostrak, adibidez). Izan era, toxikoak izan daitezke. — Fruta: Ahal bada, hobe zurituta jatea (azalik gabe). Zurituta jan ezin daitezkeenak (marrubiak, gereziak..) barazkiak bezala garbitu behar dira. — Haragia: Ez jan haragia gordinik, ondo egosita baizik (kanpotik eta barrutik). Oilasko haragia jaterakoan batez ere hartu hori kontuan. — Ura: Txorrotako edo botilako ura edan, ez iturri edo errekakoa. Beste erremediorik ez dagoenean, aurrez irakindako ura kontsumitu behar da.   Hainbat aholku Latak: Egiaztatu egoera eta iraungipen data. Herdoilduak eta konkor edo sabelak dituztenak baztertzera aholkatzen da. Jaki izoztuak: Azken unean erosi. Ahal izanez gero, poltsa termiko batean gorde, eta etxera iritsi orduko gorde hozkailuan. Lehendik izoztutako jakiak ez izoztu berriz. Ez desizoztu jakiak giroko tenperaturan, baizik eta hozkailuan. Presaka ibiliz gero, egokiena mikrouhin labea erabiltzea da. Hozkailua: Ez da komeni gehiegi betetzea. lzan ere, tenperatura aldatu dezake. Hozteko, hozkailuak ezin du 4 graduko tenperatura gainditu, eta izozteko, -18gradu. Elikagaien rnanipulazioa: Jakiak ukitu aurretik garbitu ondo eskuak urarekin eta xaboiarekin. Elikagaiez aldatzen den bakoitzean sukaldeko tresnak eta gainazalak (marmola, egurrak etab.) garbitu behar dira. Egosketa: Jan aurretik elikagaiak ondo egosi behar dira. Horretarako, 70 graduko tenperatura lortu behar da gutxienez. Jaki egosiak eta gordinak bereizi: Prestatutako elikagaiak ez dira gordinekin nahasi behar. Izan ere, kutsatu egin daitezke. Egositako jakiekin eta elikagai gordinekin ez dira tresna berak erabili behar. Gordetzeko neurriak: Prestatutako elikagaiak berehala kontsumitu behar dira. Gainontzean, tenperatura altuekin germenak errazago ugaltzen dira. Ez jan hozkailutik kanpo bi ordu baino gehiago egon den prestatutako jakirik.  
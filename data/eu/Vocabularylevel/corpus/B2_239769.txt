Docutec Jaiak SUSTRAI COLINA / Xelebretzat gauzka lagun paristarrak. Mendi eta itsasoen artean preso bizi den azken tribua gara harentzat. Zoro koadrila bat. Festak ospatzeko moduan oinarritzen du arrazoiketa. Horrelakoak omen dira gure herriko jaiak; jan-edan, harriak altxatu, egurra ebaki, jan-edan, harritzarra ezin mugituz doazen idiei sekulakoak eman, auskalo nondik datozen bi ahots desafinaturen kontuak entzun, jan-edan, berbena taldeak plaza hutsean, zezenketa parea, jan-edan, urtean zehar okurritutako sorpresa desfasatu bat, gizon gizen baten esanetara mugitzen diren lau animalia, jan-edan, eta noski, meza nagusia. Ez da erradiografia txarra. Karikaturalegia akaso, baina tira. Gustatzen zait kanpotik nola ikusten gaituzten jakitea. Ezinbestekoa iruditzen zait. Barruko kontraesanak kanpotik ikusten baitira ongien. Ez dakit ez ote garen gure herriko festen isla fidela. Egunero-egunero bistaratzen den ezaugarri mordoa ikusten dut programazioetan. Kontra-esanetatik hasita.  
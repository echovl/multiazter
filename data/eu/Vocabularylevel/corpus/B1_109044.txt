Docutec Hizkuntza bat ikasteko oharrak Zein dira ikasle onaren ezaugarriaK? Galdera honi erantzuten saiatuko gara jarraian, besteak beste. Ikasle onaren ezaugarriak- Arrakastarik handiena lortzen duten hizkuntza-ikasleek, asko entzuteko aukera dutenak dira, hitz egin beharraren presiorik sentitu gabe.   - Hizkuntza-ikasle on batek aprendiz, ikasle eta nobizio gisa ikusten du bere burua, eta hizkuntza berriaren berezko hiztuna, aholkulari, maisu eta begirunea zor zaion pertsona bezala.   - Hizkuntzak ikasteko gogo bizia dutenek arrakasta gehiago lortzen dute, motibazio handiagoa, hizkuntza eta kultura berriekiko jarrera positiboa erakusten dutelako. Lehentasuna ematen diote benetan komunikatzeko xedeari eta lan egiteko prest daude, hori lortzeko.   - Beren hutsegiteetatik ikasten dutenek arrakasta gehiago lortzen dute. Badakite ez dagoela ikasterik, hutsegiterik burutu gabe. Erroreen bidez ikasten dute hizkuntzak nola funtzionatzen duen, bere alderdi ahulak zein diren, eta ahaleginak non kontzentratu behar dituen.   - Nork bere buruari barre egitetik ikasi behar da. Norbaitek esan zuen bezala: 'Eska iezaiozu Jainkoari hulezko ego bat, punpa egiten ikasiko duena'.   - Ikasle onek badakite informazio berriaren kopurua kontrolatzen, eta ikasi dutenen gainean eraikitzen. Gomendio orokorrak- Saia zaitez ikasten ari zaren hizkuntzan mintzatzen. Ez ezazu jardun lehendik ezagutzen duzun hizkuntzan hitz egiten, nahiz eta berria ulertzea zailagoa zaizun.   - Ikasleek aste batean gehiago ikasiko dute egunean zortzi orduz jardunez, egunean ordubetez zortzi astean lan eginez baino. Jakina, norbaitek hizkuntza berri bat ikasi nahi badu, normala da buru-belarri ikasten jardutea, bertara heltzen den ordutik hasita. Denboraldi batean ez da pentsatu behar beste lanetan aritzea. Dena dela, hizkuntza ikasten duen bitartean gauza asko bereganatuko ditu inguruko jendeari eta kultura berriari buruz.   - Hizkuntza berrian komunikatzeko ahaleginak egitea nekagarria da, egia da hori. Baina, ez zaitez larritu; akituta zaudenean, zorion ezazu zeure burua lan handia egin duzulako.   - Sari ezazu zeure burua, lortu dituzun helburuengatik. Xede bat lortzen duzunean, sari ezazu zeure burua goxoki bat janez, konputagailuarekin jolasean, bikote-kidearekin, adiskideekin...   - Oharra: Hizkuntza-komunitate batera heltzen den hizkuntza-ikasle baten zereginaren erdia da, bertako jendearekin gustura egotea. Hizkuntza bat ikasteko oztopoak- Hizkuntza baten ikasle izateak baditu bere arriskuak. Guztioi gustatzen zaigu gauzak ulertzea, eta egoera bakoitza kontrolatzen dugula sentitzea. Baina, hizkuntza menderatzen ez denean, ezin da egoera kontrolatu, eta horrek larritasuna sortzen du. Hizkuntza ikasten ari garenean sarritan umetzat hartzen gaituzte. Gure kontura besteek barre egitea onartzen ez badugu, eta gure izen ona, fama edo itzala galtzeko prest ez bagaude, ez dugu hizkuntza berri hori ikasiko. Hitz egin ezazu jendearekin, nahiz eta hanka-sartzeak egin. Ez izan horren beldurrik!   - Jendearen kulturarekin bat egiteko prest ez bagaude, ez dugu haien hizkuntza behar bezala ikasiko. Beraz, alde batera utzi beharra daude kulturari buruzko aurreiritzi guztiak.   - Tentsioa. Hizkuntza baten ikaskuntza oso zaila zaigu tentsiopean gaudenean, ezinezkoa, agian. Ikasi beharra dago tentsioa menderatzen.
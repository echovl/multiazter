Docutec Sekretua Gizon aberats bat zalgurdira igotzera zihoala, mutil gazte bat hurbildu zitzaion: "E, aizu, ez zara hain aise libratuko, zure sekretua ezagutzen dut!". Gizon aberatsa gorritu egin zen; gero, zurbildu. Zer nahi zuen galdetu zion gazteari. Mutilak diru-kopuru bat bota zion. Hiru hilabetez behin pasatuko zela diru bila, eta halaxe, gaztea aberatsaren etxera joaten hasi zen agindutako epean. Pasatu ziren urteak, gizon aberatsak ez zion uzten sekretuaren zerga ordaintzeari. Behin, ordea, gaztea aberatsarenera joan zen batean, "hiltzen ari da!", esan zion morroiak. Gaztea hil-hurrenaren gelan sartu zenean, aberatsaren aurpegia argitu egin zen: "Hiltzera noa, esadazu zein den nire sekretua!". Bertsio asko daude Oscar Wildek bere lagunei kontatzen omen zien ipuintxoarenak, baina guztietan ageri da ezintasun izutu bera: zein antzua nork bere barrura begiratu ordez, besteek zer esango bizitzea!
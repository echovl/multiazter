Docutec Gazteak, esteroideen menpe Dopineko gaiek osasun arazo larriak eragiten dituztela ohartarazi du Osasunerako Mundu Erakundeak sarri. Anabolizatzaileek desoreka hormonalak, buruko gaixotasunak, diabetesa eta bihotzekoak eragin ditzakete, besteak beste. Espainiako Poliziak 30 milioi dosi inguru aurkitu ditu Katalunian, ezkutuko laborategi batean. Dopinaren aurkako operazioan 70 lagun atxilotu dituzte; Araban 36 eta 41 urte bitarteko hiru lagun atxilotu ditu Poliziak. Espainiako Barne Ministerioaren arabera, gimnasioetan eta kirol talde amateurretan saltzen zituzten. Sei laborategi miatu dituzte Herrialde Katalanetan, eta anabolizatzaileak ekoizteko tresnak, dokumentazioa eta milaka dosi aurkitu dituzte. Poliziaren arabera, ordu erdian 10.000 dosi inguru ekoizten zituzten. Gazteak, esteroideen menpe Dopineko gaiek osasun arazo larriak eragiten dituztela ohartarazi du Osasunerako Mundu Erakundeak sarri. Anabolizatzaileek desoreka hormonalak, buruko gaixotasunak, diabetesa eta bihotzekoak eragin ditzakete, besteak beste. Hala ere, onena izateko nahia garrantzitsuagoa da askorentzat. Ameriketako Estatu Batuetan, esate baterako, bigarren hezkuntzako milioi bat ikasle inguruk hartzen dituzte esteroideak, errendimendua handitzeko edota telebistako «izarren» moduko gorputzak izateko. Esteroideen eskaerak nabarmen egin du gora azken urteotan, eta orain, duela hamar urte baino sei aldiz gazte gehiagok hartzen dituzte Estatu Batuetan. Julian Bailes West Virginia unibertsitateko neurozirujauaren arabera, 14 eta 15 urte bitarteko nesken %7,5ek hartzen dituzte esteroideak. Horietatik herenek egiten dute kirola. Marianne Engle New York unibertsitateko psikologoa da. Haren esanetan, haur eta nerabeek presio handiegia jasaten dute, eta, hala, gero eta lehenago hasten dira hormonak kontsumitzen. 4.000 ikaslerekin egindako ikerketa baten arabera, eskola umeen %2,6k anabolizatzaileak hartzen dituzte Ameriketako Estatu Batuetan; askok, gurasoen baimenarekin. Dopineko gaiak Eritropoietina eta nandrolona moduko anabolizatzaileak ekoizten aritzea leporatzen diete atxilotuei. EPO deitzen duguna da eritropoietina, eta nandrolona, berriz, anabolizatzaile esteroideo bat da. Dopin auzietan sarri entzuten diren izenak dira biak ere. Giltzurrunek ekoizten duten hormona bat da eritropoietina, eta odolean globulu gorri maila jakin bat mantentzen laguntzen du. Laborategian ere sintetiza daiteke, baina. Giharrak hobeto oxigenatzeko hartzen dute zenbait kirolarik, ezkutuan. Anabolizatzaile esteroideak, berriz, testosterona hormonaren funtzioa kopiatzeko erabiltzen dira. Testosteronak espermaren produkzioa eta organo genitalen garapena kontrolatzen ditu, batetik, eta, bestetik, bigarren mailako karaktere maskulinoak agerrarazi eta mantentzen ditu. Bestera esanda, proteinen sintesia areagotu eta muskulu masa handitzen dute. Era horretan, muskulua hazi eta indartu egiten da. Errendimendua hobetzeko hartzen dituzte zenbait kirolarik anabolizatzaile esteroideoak. Kirolari horiek nekezago nekatzen dira, eta gainerakoak baino bizkorrago errekuperatzen dira ariketa fisikoa egin ostean. Anabolizatzaileek menpekotasuna eragiten dute eta luzarora osasun arazo larriak ere eragin ditzakete. Baldintza normaletan odoleko globulu gorrien maila %43koa da, baina anabolizatzaileak hartuta %70era iritsi daiteke. Ariketa fisikoa egitean, baina, gorputza desidratatu egiten da, eta horrek odola potolotzea eragiten du. Ondorioz, bihotzak indar handiagoa egin behar izaten du odola ponpatzeko, eta horrek bihotzekoa eragin dezake.        
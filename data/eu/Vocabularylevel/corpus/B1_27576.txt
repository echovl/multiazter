Docutec Zer dago gure zaborrontzian? Sortzen dugun zaborra zein materialez osatuta dagoen azaltzen du, batetik. Bigarren atalean material horien birziklajea aztertzen du. Artikulu laburra da, datuak iruzkin gutxirekin Zabor-potera doan materiala murriztea izan behar dugu helburu eta erabili eta botatzekoak diren materialik (edalontzi, plater eta poltsarik) ahal dela ez erosi, pakete gehiegi dutenak saihestu eta ontzi familiarrak hautatzea, produktu fresko eta pisura saltzen direnak erostea, eta ontziak, arropa, liburuak, altzariak edo jostailuak berrerabili edo trukatzea; hala ere, sekula ez da sobera izaten gure zaborra zerez osatzen den aztertzea. Materia organikoa (janari hondakinak eta lorazaintzakoak):% 44 Papera eta kartoia: % 21 Metal, plastiko eta tetra-brik ontziak: %15 Oihalak: % 3 Beira: % 7 Bestelakoak (pilak, plastiko eta metal hondarrak, zura, gomak): % 10 Materialen araberako birziklajea Materia organikoa: (batez ere janari-hondarrez osatua) ongarri natural eta konpost gisa balio du, nutrientetan oso aberatsa delako. Papera eta kartoia: gaur egun Espainiako estatuan edukiontzi bat dago 940 bizilaguneko. Tona bat paper birziklaturekin 15 zuhaitz heldu botatzea ebitatzen da. Beira: Espainiako estatua laugarren dago Europan, beira gehien birziklatzen dutenen artean. Birziklatze horrekin 700.000 tona lehengai aurrezten da eta 73.000 tona petrolio baino gehiago. Tetra-brika: aluminio eta polietileno geruzetako papera dagoeneko berrerabil daiteke, zakuak, poltsak eta ontzietarako kartoia egiteko. 1998an 3.150 tona berreskuratu ziren Espainiako estatuan. Latak: aluminiozko latatan 4.900 tona berreskuratzen dira eta altzairuzko latatan 73.900 tona. Plastikoa: Zatirik handiena hondakindegietara joaten da, % 5 erre egiten da eta % 7 birziklatu. 2000. urtean 1.500 tona berreskuratu ziren. Hondakin bereziak: Etxeko arriskutsuenak dira (pilak, pinturak, bernizak, lakak, frijitzen erabilitako olioa, botikak). Ez dira zaborretara bota behar. Olioa ez da harraskatik behera bota behar. Bolumen handikoak eta oihalak: altzariak, koltxoiak, etxetresna elektrikoak eta obra-hondakinak. Urtero etxeetako obretako 18.000 tona hondakin baino gehiago biltzen da; baina hori baino kopuru handiagoa botatzen da oraindik kontrolik gabe.
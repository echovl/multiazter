Docutec Telefonica eta honen informazio zenbakiak Telefonicaren kanpainak eraginda, gero eta jende gehiago ari da erabiltzen 11888 informazio-telefonoa, jakin gabe Telefonicak baduela beste zenbaki bat horretarako, eta zenbaki horretan bestearen prezio-erdia kobratzen dutela. Azken aldian, Telefonica sekulako kanpaina egiten ari da 11888 zenbakia jakinarazteko. Telefono hori da Orrialde Horiena, hor galde egin daiteke enpresa baten telefonoaz, webguneaz edo posta elektronikoaz, eta lehen minutuak balio du 0,75 euro, hau da, 124,79 pezeta. Publizitate kanpainen ondorioz, jende asko ari da zenbaki horretara deitzen, pentsaturik horixe dela informazio telefono arrunta. Telefonicak, aldiz, badu beste zenbaki bat informazioa emateko: 11818, eta hemen deiak balio du 0,35 euro, alegia, 58,24 pezeta. Beraz, Telefonicaren bezero bazara, eta informazioa eskatu behar baduzu, erabili 11818 zenbakia, ez merkea delako (ez horixe!), baina bai bestea baino merkeagoa.
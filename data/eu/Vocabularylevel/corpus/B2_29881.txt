Docutec %100 basque Ipar Euskal Herrian eta Frantzia mendebaldean perretxikoen antzera ari omen dira sortzen Euskal Herriko itsaso, mendi, festa edo janari irudiekin apainduriko arropa dendak. Yolanda Arrieta /   Ipar Euskal Herrian eta Frantzia mendebaldean perretxikoen antzera ari omen dira sortzen Euskal Herriko itsaso, mendi, festa edo janari irudiekin apainduriko arropa dendak. Nik ez dut uste atzo goizeko kontua denik. Gogoratzen dudanez, behintzat, Ipar aldean betidanik izan da euskal dendak edota produktuak txapelez, txistuz eta danbolinez. Edota ikurrin kolorez apaintzeko joera. Orain, nonbait, arropari zehazki loturik gertatzen ari dela? Bale. Baina susmoa dut fenomenoa ez dela soilik Ipar Euskal Herrira mugatzen. Azken urteotan Hego aldean antolatzen diren era guztietako azokei begiratu bat ematea baino ez dago. Zerk erakartzen du, ordea, eroslea basque edo euskal kutsuko kamiseta edo elastiko bat bereganatzera? Bezeroak ¿¿amets'' bat edo ¿¿irudi'' bat bereganatu nahi omen du jantzi horren bidez. Beste era batera esanda, nortasuna markatzeko modu bat omen da, hau da, ¿¿mundu horretakoa naiz'' erakusteko era bat. Zeintzuk dira, ordea, basque edo euskal ¿¿mundu'' horren atzean gordetzen diren baloreak? Euskarak ez omen du tokirik negozioan. Dendariek ez omen dute nahi denda ¿¿elite batentzat'' izan dadin. Zalantzarik ez daukat kamisetetan atzerritarrek San Ferminetan ikasten dituzten ¿¿nezka polita'' ¿¿eman muzu bat'' edo ¿¿ekarrikako'' gisako hitz mundialak eransteak sekulako arrakasta eragingo lukeela, baina, tira, ni ez naiz publizista eta ez dut marketing masterrik ere egin. Beraz, isildu nadin. Txisteak txiste, polita litzateke hori guztia ikertzea. Agian, emaitzek bat baino gehiago minduko lukete, eta, ondorioz, ikerlariarentzat ere ez litzateke erraza izango eredu zientifiko eta objektiboa mantentzea ikerketaren bukaera arte. Baina tira, hori beste kontu bat da. Irudiaren munduan bizi gara eta, dudarik gabe, askoz hobe da irudi ona edukitzea txarra baino. %100 BASQUE. Itxaro Bordaren liburua irakurri behar dut berriro, ahaztu samartuta baitaukat zer dioen berak honi guztiari buruz.
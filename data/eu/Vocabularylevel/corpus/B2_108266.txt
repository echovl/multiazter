Docutec Zorriak Gure gorputza erasotzeko prest dauden zomorro hauen berri izan nahi baduzu, sortzen dituen arazo, sintoma eta tratamenduaren berri aurkituko duzu hurrengo testuan Oso intsektu txikiak dira, hegorik gabeak. Gehienetan buruan kokatzen dira. Eta asko zabaltzen da eskoletako umeen artean. Zorria ile garbian bizi da, hor jartzen ditu arrautzak eta zementu moduko substantzia batez itsasten da. Orraziaren, eskuilaren eta aurikularren bidez kutsatzen da. Potrozorriak, berriz, pubisean kokatzen dira, edo gorputz osoan. Potrozorriak, normalean, sexu-harremanetan, edo batzuek besteen maindireak eta eskuoihalak nahasian erabiliz kutsatzen dira, gorputzean nonahi egoten direnak, arropak nahasian jantziz. Sintomak- Azkura handia garondoan eta belarrien atzean. - Iletik libratzen ez diren puntu zuriak. - Begiz ere ikus daitezke batzuetan. PrebentzioaEz da besteen orraziak, eskuilak, txanoak, ileko apaingarriak edo aurikularrak erabili behar. Erreparatu aldian-aldian ume txikien ileei. Arrisku berezirik badago, ile motza edo bilduta eduki. TratamenduaBotika asko daude zorriei aurre egiteko: lozioak, ukenduak, xanpuak... Oso eraginkorrak dira zorrien aurka. Orobat intsektuekin ukituan egon diren gauzak: orraziak, koltxoia eta abar, garbitu egin behar dira eta desinfektatu. Ondo-ondo garbitu ezin badira, sartu plastiko-poltsan, hermetikoki itxi eta horrela eduki 15 bat egunetan. Terapia alternatiboakLurrinterapia: Hamar tanta geranio-ur eta beste hainbeste eukalitu, izpiliku, eta erromero-ur, 10ml almendra-olioarekin nahastu. Igurtzi ilea lozio horrekin, eta 12 orduz ilea estalita eduki plastikozko txano batekin. Gero garbitu ondo, eta orraztu, hildako zorriak kentzeko. Behar izanez gero, egin horixe bera egunero. Aspaldiko erremedioakIlea ondo-ondo garbitu ondoren, busti apur bat ardo-ozpin pixka batekin. AholkuaFamiliako norbaitek zorriak baldin baditu, beste guztiek ere tratamendua egin beharra dute. Bestalde, ez uste izan lozioak erabiltzeagatik zorriak azalduko ez direnik, horiek sendatu besterik ez dute egiten eta.
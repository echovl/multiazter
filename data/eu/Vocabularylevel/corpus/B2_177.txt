Docutec Afrikako egoera aldatzeko sakoneko politikak behar dira, ez poliziak Ez da erronka makala Ceutaren eta Melillaren inguruan pilatzen diren Afrikako herritarrek bota duten ordagoa. Ihesi doazen herrietan Mendebalde aberatsak sortutako miseria, gerrak, gaixotasunak... euren etxeetaraino eraman nahi dituzte. Ceuta hiria inguratzen duen hesia igarotzen saiatzen ari ziren bost herritar hil eta beste asko zauritu ziren arren, Marokoko eta Estatu espainoleko agintariek egin zuten bileraren osteko adierazpenetan, auzia ikertzeko konpromisoa baino ez zuten aipatu. Etorkinen eta errefuxiatuen laguntzaz arduratzen diren erakundeek Marokoko polizia indarrak erabiltzen ari diren bortizkeria salatu dute; haien hitzetan, hesitik jauzi eginez Melillara edo Ceutara iristea «lortzen» dutenen artean badira Goardia Zibilak kolpatuak ere, eta atzo Ceutako hesian hildakoen artean gutxienez bi tirokatuak izan ziren... Baina, antza, gertakizunok ez ziren bilera bertan behera uzteko edo bien arteko giroa gaiztotzeko bezain larriak. Paradoxikoa da Afrikako emigrazioa geldiarazteko Europak dituen azken gotorlekuak «inperio espainolaren» azkenetako arrastoak izatea, hots, Afrikak dituen gaitzen arrazoi politikoaren adibide diren bi hiriak. Ez da erronka makala Ceutaren eta Melillaren inguruan pilatzen diren Afrikako herritarrek bota duten ordagoa. Ihesi doazen herrietan Mendebalde aberatsak sortutako miseria, gerrak, gaixotasunak... euren etxeetaraino eraman nahi dituzte. Gobernu espainolak onartu du Ceutako eta Melillako mugetan eztanda egin duen arazoak epe motzean ez duela irtenbiderik. Askoz gutxiago atzo bildutako bi estatuek jarritako neurri errepresiboen bidetik. Mundu aberatsetako agintari guztiek hartu beharko dute, behingoz, Afrikako egoerari buelta emateko ardura; Afrikako herritarrek behar duten benetako irtenbidea abiapuntu horretan soilik koka daiteke-eta.
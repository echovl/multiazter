Docutec Gaizki doa Gaizki doa frantses heziketa sistema. Bost gaztetarik bat diplomarik gabe ateratzen da eskolatik. Kanadan eta OCDEko ikusmoldean, erdiespenaren gakoa norberak bere buruan duen konfiantzan oinarritzen du. Frantses heziketa sistema. Bost gaztetarik bat diplomarik gabe ateratzen da eskolatik, ehun eta berrogeita hamar mila hurbil. Ehunetarik hogeita hamazazpik goi-mailako ikasketak segitzen dituzte, OCDE erakundearen barnean diren herrietako batez bestekoaren ehunetarik berrogeita hamaika direlarik. Suedian, berriz, ehunetarik hirurogeita bost. Makina lodiegia dela, zaharkitua, ezin aldatuzkoa, diote aditu gehienek eta bereziki OCDEk bere azken txostenean. Pentsatzen ahal daiteke diplomadun gutxiago badaude agian galdegin maila azkarragoa delako daudela. Baina ez. Kanada, Finlandia, Korea edo Txekiar errepublikako ikasleen mailak frantsesena gainditzen du. Zer ahalkea! Jendarteko desberdintasunak ez ditu ere doi bat ordokitzen, are gehiago zorrotzago egiten, leizeak handituz. Frantzian ikasleari delarik eskuratzen duen heziketaren duin izatea, Kanadan eta OCDEko ikusmoldean, erdiespenaren gakoa norberak bere buruan duen konfiantzan oinarritzen du. Funtsean, edozein bizi gunetan bezala; bakoitzak beretaz duen irudiak laguntzen du, baikorra delarik, edo geldiarazten, ezkorra denean. Frantses irakasleen joko ezagutuena, hamabost urteko ikerketa baten emaitzen arabera, izan daiteke notak hiru zatitan klasifikatzea: onak, ertainak eta txarrak. Orotara, kasik beti batez bestekoa hamar aldean segurtatzen dutelarik. Kanadan, zeporik ez dute erabiltzen, eta konfiantzazko hitzarmenak sortzen dituzte ikasleekin. Frantses lizeo batzuetan erabiltzen dute ia teknika berdintsua. Emaitzak onak direla. Finlandia lehena da gaur egun OCDEn barne diren herrietarik, idazte ulermenean eta bai zientzia, bai matematika kultura mailak kontuan hartuz. Frantziako sistemaren antzeko makina batekin ziren. Iraultza bat eraman dute hogeita hamar bat urtez, funtzionarioen ehunetarik laurogeita hamar kanporatuz, eta, bereziki, irakasle taldeari emanez ardura pedagogiko osoa! Agian irudi baikorraren entretenimenduak mugak baldin baditu, ahal guztiak maila hoberenera eramatea ezinezkoa delako, gutxienez galtzaile eta ahularen sentimendua desegiten du. Azken urteetan Frantzian abiatu erreformak, ministro desberdinen bidez, ez dira bururaino eraman.
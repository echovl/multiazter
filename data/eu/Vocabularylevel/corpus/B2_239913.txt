Docutec Koitadua eta diruduna "Koitadu bat baino ez naiz ni eta berak diru asko du", kexu da Benigno Maeztu. Gizona ia ilunpetan bizi da, etxe ondoan zuen patioan beste eraikin bat altxatu eta leihoak estali dizkiotenetik. "Koitadu bat baino ez naiz ni eta berak diru asko du", kexu da Benigno Maeztu. Gizona ia ilunpetan bizi da, etxe ondoan zuen patioan beste eraikin bat altxatu eta leihoak estali dizkiotenetik.   Benigno Maeztuk Oiongo Arabako herrian duen etxea txoko ilun bat bilakatu da. 84 urteko gizonak orain 50 urte erosi zuen etxea eta zaharra bazen ere (200 urte), pozik zegoen Maeztu. Etxebizitzak hiru gela zituen eta gela bakoitzak leiho bana; txikiak (garai hartan hala egiten zirelako) baina, leihoak azken batean. Maezturen etxebizitzak patio bat zuen ondoan eta horri esker, argia sartzen "zen" leihoetatik. "Zen", iraganean, orain zenbait urte etxegile ezagun eta boteretsu batek patioa erosi zuelako han etxebizitzak egiteko. Orduantxe hasi zen Maezturen sufrikarioa. Etxebizitzak bere etxetik metro eskasera egin zituzten eta bi leiho estali zituzten. Egoera honen aurrean, Benigno Maeztu epaitegietara jo zuen eta aurreneko epaiketa irabazi bazuen ere, ("bi milioi pezeta gastatu nituen", dio gizonak) bigarrena galdu zuen eta etxebizitzak egiten jarraitu zuten. "Gasteiztik etorri behar zuen epaileak eta etxea zelan geratzen zen ikusi; baina halakorik ez dute egin, ni gizagaixo bat baino ez naizelako eta bera diruduna", kexatu da Benigno. Haserre dagoen arren, gizonak argi dauka: ez du etxea utziko, "dituen urteak ditu eta hil arte ez dut utziko, ez du parekorik", erantsi du.  
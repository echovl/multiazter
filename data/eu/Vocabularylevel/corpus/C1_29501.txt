Docutec Bihotz-bihotzez Azukre findua, alkohola edo kafe gehiegi kontsumitzea, estresa eta sedentarismoa bihotzeko gaixotasunak sortzeko faktore garrantzitsuak dira DEL CASTILLO, M. C./ Gure bihotza muskulu batez osatua dago, miokardio giharraz, hain zuzen. Koronario izena duten arteriek igortzen dute bihotzera odola, eta horri esker elikatzen da koronarioa. Arteria koronarioen neurria murrizten denean, miokardioak ez du behar hainbeste odol jasotzen, eta, ondorioz, odola ponpatzeko funtzioa ezin izango du behar bezala bete. Miokardiora nahikoa odol ez igortzearen ondorio diren gorabehera organiko eta funtzionalek eragiten dute kardiopatia iskemikoan.  ARRAZOIAK  Kardiopatia iskemikoa eragiten duten arrazoi asko dira. Maiztasun handiagoarekin edo gutxiagorekin eragiten badute ere, hauexek dira faktore nagusiak. ·         Arteria koronarioek dilatatzeko zailtasunak izaten dituzte. ·         Arteria koronarioak espasmoak izaten ditu. Arteria koronario osasuntsuetan edo ateroesklerosia dutenetan gerta daiteke. Arterietako argiak zeharo iluntzen dira, eta horrek eragiten du bularreko min handia. Angina da, eta, eskuarki, sendagai egokiak hartuta senda daiteke. ·         Aterosklerosia. Ateromak gune jakin bateko lesioak dira: arteria barruko hormetan izaten dira, eta bertan daude lipidoak, odol zelulak, kaltzioa eta zuntzdun azala. Plaka hauek arteria koronarioari argia eragozten diote, edo, bestela, odol basoetako hormetan odolbilduen gisako partikula txikiak biltzen dira. Kardiopatia iskemikoa duten gaixoek antzeko ohitura batzuk eta ezaugarri biologikoak izaten dituzte. Arrisku faktore deitzen diegu horiei.  ARRISKU FAKTOREAK ·         Tabakoa. Tabako motak, zigarro kantitateak eta erretzeko maiztasunak badute garrantzia. Kontsumoa uzten denean, bihotzeko gaixotasunen arriskua %50 murrizten da lehen urtean, eta hirugarren urtetik aurrera erretzaile ez direnen arrisku bera izatea iristen dira. Ateromak eratzen dituen eragile nagusia tabakoaren karbono monoxidoa delako gertatzen da hori. ·         Arterietako hipertentsioa. Gaixotasun koronarioan eta ezusteko kardiobaskularretan eragiten du. ·         Dislipemiek eta gaixotasun horren inguruan egin diren ikerketek erakutsi dute gantz askoko dietak aterosklerosia sorrarazten duela. Gaur egun, dezilitroko 200 miligramo baino gutxiagoko kolesterol maila izatea gomendatzen dute sendagileek. LDL kolesterolaren eta bihotzeko gaixotasunen arteko erlazioa zuzen-zuzena da. ·         Diabetea duenak lipido gehiegi izaten du odolean. ·         Adina eta sexua ere badira gaixotasun honen eragile; izan ere, 45 urtetik aurrera eta gizonezkoek izan ohi dute gehienetan gaixotasun hau. ·         Gizentasuna. Bihotzeko gaixotasunaren eta gizentasunaren artean ere erlazio zuzena dago. Badira beste faktore arriskutsu batzuk: azukre findua, alkohola eta kafea kontsumitzea, estresa izatea edo ur gogorregirik ez hartzea. Hala eta guztiz ere, horiek guztiak tabakoak, hipertentsioak eta dislipemiak baino eragin murritzagoa dute.  SINTOMAK ·         Bularreko angina. Zapalkuntza sentsazioa eta itolarria izaten da; mina ere izaten da bular erdi inguruan, baina ezkerreko sorbaldara eta gero eskuinera hedatzen da lehenik, eta, gero, baita lepora, masailezurrera eta hortzetara ere; minutu bateko edo bosteko iraupena izan ohi du min honek. ·         Miokardio infartu zolia. Odol isun urria dagoenean zelulak hiltzeko arriskua egoten da, eta odol azaleko nekrosia eragin dezake. Segun eta odoleko zein gunetan gertatzen den, halako bizitza esperantza eta kalitatea izango ditu gaixoak. ·         Iskemia miokardiko barea. Zeinu metabolikoak eta funtzionalak dira, eta horiek erakusten dute miokardiora odol isuri urria doala. Hala eta guztiz ere, ez du sintoma klinikorik izaten. ·         Bat-bateko heriotza. Bihotzak eragindako heriotza naturala da. Sintomak zendu baino ordu bete lehenago etortzen dira. TRATAMENDUA Espezialistak jarritako mediku tratamenduaz gain, aurreikuspen neurriak eta mantenu neurriak nahitaezkoak dira. Tabakoa uztea, gehiegizko pisua murriztea, ariketa kontrolatua egitea eta alkohola neurtzea ere gomendatzen da.   
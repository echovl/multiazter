Docutec 30 metro koadroko etxebizitzak Etxebizitzaren arazoari irtenbidea bilatu nahian dabil Espainiako Gobernua. Hori dela eta, 25 edo 30 metro koadro inguruko babes ofizialeko etxebizitzak merkaturatzea proposatu du Espainiako Etxebizitza ministroak. 30 metro koadroko babes ofizialeko etxebizitzak eraikitzea aurreikusten du Espainiako Gobernuak. Etxebizitza ministroak adierazi duenez, " helburua da gazteek etxebizitzak lortzeko dituzten arazoei aurre egiten laguntzea ". Etxebizitzaren arazoari irtenbidea bilatu nahian dabil Espainiako Gobernua. Hori dela eta, 25 edo 30 metro koadro inguruko babes ofizialeko etxebizitzak merkaturatzea proposatu du Maria Antonio Trujillo Etxebizitza ministroak, gazteek etxea eskuratzeko duten arazoari aurre egiteko. Trujillok zehaztu du etxebizitza hauek momentu jakin baterako daudela pentsatuta, etxea eskuratu nahi duten gazteenengan pentsatuta daudela, alegia. Hala ere, erantsi du 25 metro koadroko etxe hauek atalka zabaldu daitezkeela, moduluetan antolatuta egongo liratekeelako eta pertsonaren premien arabera alboko etxebizitzari beste atal bat kenduz zabaltzeko aukera egongo litzatekeelako. Etxebizitza Ministerioak adierazi du eredu hau arrakasta handia izaten ari dela Europa iparraldean eta dagoeneko era honetako etxebizitza ugari daudela hainbat herrialdetan. Maria Antonia Trujillok gaineratu du gaur egun Espainiako Estatuan dagoen Babes Ofizialeko etxebizitzen eredua zurrunegia dela eta "aldatzeko premia" dagoela.
Docutec Detailetxoa Nola egiten diote bultza ume-kotxeei gurasoek? Xehetasunetan omen dago benetako bizitza, detaile txikiek egia handiak adierazten omen dituzte. Ez genuen, ordea, begiratzen ikasi, eta ahulezia horrek begi bistakoa soilik ikustera garamatza, ez begi bistakoaren atzekoa. Iragan igandez, paseatzen nenbilela, ume-kotxeei bultzaka zebiltzanei begira entretenitu nuen paseoa. Gehienak emakumezkoak ziren, denok dakiguna esaten ari naiz. Bi gizonezko ere ikusi nituen egiteko berean, baina emakumezkoek ez bezala, esku batekin bakarrik heltzen zioten kotxeari. Eta albotik. Urrutiramendu halako batez. Urrutiratu nondik, ordea? Kotxeko umearengandik ez -nola ba, bi-biak aitak izanda!-, egiteko lotsagarri hartatik baizik. «Gaur niri tokatu zaidak umea paseatzea, baina egiteko hau ez duk nirea!». Detaile txiki tontoa dirudi, baina nago zeinu horrek ondo laburbiltzen duela aitek umeen heziketan izan duten mendeetako urrutiramendua
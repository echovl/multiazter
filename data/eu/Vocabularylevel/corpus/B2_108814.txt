Docutec Gaur San Valentin Eguna dugu. Urteko egunik kurtsiena ote? Makina bat lerro idatzi dira maitasunaz. Minez edota pozez idatzitako lerroak izan dira gehienak. Gaurko eguna aitzakia, hel diezaiogun guk ere gai honi. San Valentin eguna ospatzeko tradizioa aspaldikoa da, 270.urtera garamatza. Garai hartan Claudio II.a zen Erromako enperadoreak agindu bat eman zuen, gerrara erabat emanak bizitzeko, gazteei ezkontzea debekatuz. Agindu horri muzin eginez, Valentin gotzain erromatarrak bikoteei dei egin zien joateko, isilean ezkonduko zituela esanez. Claudio enperadoreak hori jakin zuenan, 270. urteko otsailaren 24an Valentini lepoa mozteko agindua eman zuen. Historiak dioenez, hil aurretik, kartzelan zegoela, Valentin Asterius-ekin, zaintzailearen alaba itsuarekin, maitemindu omen zen. Eta bere fedeak eraginda mirari bat egin zuen etai neska gazteari kusmena itzuli. Urkamendira joan baino lehen, azken agurra egin omen zion neskari: Zurea, Valentin. Gertaera hori berehala bazter guztietara zabaldu zen. Geroztik, otsailaren erdialdera Valentinen heriotza urtez urte ospatu da.
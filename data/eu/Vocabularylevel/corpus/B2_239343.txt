Docutec Ikasle onaren soslaia Ikaslearen ezaugarriek zentroarenak baino sei aldiz gehiago baldintzatzen dituzte emaitzak. Eskolan emaitza onak lortzea ikaslearen esku dago, ikastetxeak eta aukeratzen duen ereduak ez baitaukate eragin handirik. Izan ere, ikastetxearen erabakiak hartzeko autonomia eta ikaslearen gurasoen maila sozioekonomiko eta kulturalak dute eraginik handiena ikaslearen emaitzetan. Hala, ikaslearen ezaugarriek ikasketak egiten ari den zentroaren ezaugarriek baino sei aldiz gehiago baldintzatzen dituzte lortzen dituen emaitza akademikoak. Ondorio horretara heldu da Irakas-sistema Ebaluatu eta Ikertzeko Erakundea (ISEI), Pisa ebaluazio azterketaren emaitzaren bigarren irakurketa egitean. Ezaugarri hauexek izan ohi ditu emaitza onak lortzen dituen 15 urteko ikasleak: > Ikasteko motibazio handia dauka. > Etorkizunari begira ikastea garrantzitsua dela dio. > Atseginez ikasten du. > Bere buruarekin seguru dago, eta jarduera zailak egin ditzakeela uste du. > Ikasle ona dela uste du. > Eskolan gauza baliagarriak ikasten dituela uste du. > Eskolarekin jarrera ona dauka. > Ikasketak direla eta ez direla, ez du larritasun handirik izaten, eta ez da urduri jartzen. > Bere gurasoek goi mailako ikasketak eginak dituzte. > Familia nuklear batean bizi da. > Familiaren maila sozioekonomikoa eta kulturala altua da.
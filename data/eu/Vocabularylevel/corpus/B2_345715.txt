Docutec Zaindu ondo elikadura Badira mugatu behar diren produktuak, eta horien buruan produktu industrialak edo finduegiak daude. Adibidez, litxarreriak, gozoak, opil industrialak, prestatuta erositako janariak (konfiantza osokoak ez badira behinik behin, osasungarri askoak ere badaude-eta). Gorputzak azukrea eta olioa ere behar ditu, baina horiek hartzeko modu bakarra ez da hanburgesa koipetsu bat edo txokolatez beteriko opil bat jatea. Hain justu ere, erosten diren prestatutako produktu askotan, kostua merkatzeko, kalitate kaskarreko koipeak erabiltzen dituzte, eta horiek ez dira beti osasungarriak. Askoz hobea da entsalada edo barazkiak oliba olioz gozatzea edota fruitu lehorrak dituzten 1. mailako koipeak kontsumitzea. Noizean behin egin daiteke, noski, bekatu txikiren bat, baina bekatutxoak eguneroko ohitura bilakatzen diren momentuan, eremu arriskutsuan sar gaitezke, eta ez bakarrik pisuari dagokionez. Zaindu ondo elikadura.  http://www.euskaraz.net/Argitalpenak/Mugi/Mugi6/7
Docutec Haurrek telebista gehiegi ikusten dute Haurrek telebista gehiegi ikusten dute; batez beste, hiru ordu eta erditik gora egunean. Eta telebista gehiegi ikusteak bakardadea, gaitz psikologikoak eta, kasu bakanetan, delitu-jokabideak sorrarazten ditu. Espainiako Ikus-entzulearen Foroak salatu berri duenez, haurrek telebista gehiegi ikusten dute; batez beste, hiru ordu eta erditik gora egunean. Ascensión Lopez elkarte horretako presidenteordeak dioenez, gurasoek ardura handia dute, eta seme-alabei egunean ordu eta erdiko muga jarri beharko liekete. Espainiako Pediatria Elkarteak eginiko ikerketa baten arabera, telebista gehiegi ikusteak bakardadea, gaitz psikologikoak eta, kasu bakanetan, delitu-jokabideak sorrarazten ditu. Ikus-entzulearen Foroak gomendatzen du haurrek ez dezatela izan aparailurik euren logeletan. Beraz, gomendagarria da haurrek telebista euren gurasoekin batera ikustea, "edukiez hitz egiteko, eta telebista ez dadin izan neska-mutilengan balioak ezartzen dituen bakarra".
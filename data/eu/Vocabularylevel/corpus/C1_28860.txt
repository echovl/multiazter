Docutec igogailua, liskar iturri Bizilagunen auzirik ohikoena: igogailuaren mantenuko gastuak eta lanak nork ordaindu behar dituen Komunitatea igogailua instalatzeko edo zaharraren ordez beste bat ezartzeko asmotan dabil, auzokideen erosotasunaren mesedetan. Nolanahi ere, instalazio horrek eragiten duen gastua hileko ohiko kuota baino dezente handiagoa denez, jabekide batzuek uko egiten diote instalazioaren finantzaketan esku hartzeari, igogailua baliatzen ez dutela argudiatuz. Orduantxe hasten da aldeko eta aurkakoen arteko guda. Istiluak ez dira jazotzen igogailua instalatzeagatik, lanak eta aparatuaren funtzionamendu—gastuak nork ordaindu behar dituen zehaztearren baizik: pertsonentzako igogailu arrunt baten prezioa —instalazio lanak kontuan hartzeke— 42.000 eta 60.000 euro bitartean dabil. Igogailu zaharraren ordez berria ezartzea Auzokideak noiz onartu behar ditu gastuak? Ordezkapena ezinbestekoa bada edota matxuren konponketa ekonomiaz kontrako gertatzen denean auzokide denek ordaindu behar dituzte gastu horiek, interes orokorreko zerbitzua martxan mantentzeko derrigorrez egin beharreko obra baita. Ordaintzeari uko egiten diotenak noiz ez daude pagatzera behartuta? Erabakiarekin konforme ez dauden jabekideek ez dute zertan ordaindu igogailua, premiazkoa ez den hobekuntza finantzatzeko denean edo, bestela, Jabetza Horizontalaren Legeko 11 artikuluan xedatutakoaren arabera, eragiketa horren kostua ohiko gastuen hiru hileko kuota baino handiagoa denean. Igogailua ez dagoenean, instalatzea Zenbat boto behar dira igogailurik ez duen etxe batean elementu hori instalatu ahal izateko?Zenbat boto behar dira igogailurik ez duen etxe batean elementu hori instalatu ahal izateko? Legeak dioenez, partaidetza kuoten hiru bostenen ordezkari diren jabe guztien hiru bostenen aldeko botoa bildu beharko da. Nola lor daitezke ezinbesteko gehiengo horiek, batzarrera jabekide gutxi azaltzen direnean? Batzarrera joan ez diren jabekideen botoak aldekotzat joko dira, erabaki hori hartu dela jakinarazten zaienetik hogeita hamar eguneko epean kontrakotasunik agertzen ez badute. Auzokide disidenteak Zer gertatzen da jabekide bat ados ez dagoenean gainerako jabekideen bozketarekin eta, hortaz, igogailua instalatzearen kontra mantentzen bada? Konforme ez dagoen kide horrek bere adostasunik eza Jabekideen Batzordeari idatziz jakinaraz diezaioke erabakia hartu denetik 30 eguneko epean eta, geroago, hiru hilabete izango ditu epaitegien aurrean erabakiaren kontra egiteko. Zein kasutan ez dago obraren proportziozko partea ordaintzeari uko egiteko aukerarik? Eraikin horretan pertsona adintsuak, ezinduak edo mugimendua mugatua daukatenak bizi direnean. Horrelakoetan pertsona edadetsuek ez dute zertan bere egoera egiaztatu: beren adinagatik ulertzen da mugikortasuna urritua dutela. Lege—alorrean Zein legek arautzen duen igogailuaren instalazioa, ordezkapena edo hobekuntza jabekideen komunitate batean? Horixe da, uztailaren 21eko 49/1960 Legea, Jabetza Horizontalari buruzkoa, apirilaren 6ko 8/1999 Legeak eraldatua: testu horrek etxebizitza eta tokien jabeen arteko auzo—harreman guztiak arautzen ditu, baldin eta jabe horien titularitateak eraikinaren elementu komun guztien jabekidetza—eskubidea erantsia badu. Zer du xedatua legeak? Espainiako Kode Zibileko 396 artikuluak dioenez, igogailua, elementu komuna del aldetik, denen jabetzakoa da eta, hortaz, ezin sal daiteke bereiz, ezin bana daiteke eta, gainera, obra eta aldaketei dagokienez, legeak araututakoa bete behar du, derrigor. Denek erabil dezakete igogailua, honen eginkizuna betetzen badute. Eta zaindu egin behar dute denek, eraikinak behar bezalako baldintza estrukturalak bete ditzan, isolamendu, bizigarritasun eta segurtasun alorretan. Lege—testuak, elkarren kontrako Nola azaltzen da praktikan interpretazio—dibergentzia? Legeak xedatua du komunitateak ezin uko egin diezaiokeela igogailua eraberritzeari, eraikinaren bizigarritasuna hobetzeko baldin bada. Igogailua instalatzeko interesa dutenek Lege horren 17 artikulua ("jabekide guztien 3/5ek harturiko erabakiak denen behartzen ditu", beraz, instalazioa denek ordaindu behar dute) baliatzen dute argudiotzat. Igogailua instalatzerik nahi ez dutenek (eskuarki, etxabeen eta lehen solairuetako etxebizitzen jabeek), aitzitik, instalazioa premiazkoa ez dela aldarrikatzen dute. Eta, jabekideen 3/5ek harturiko erabakia dela medio, instalazioaren eragozpenak jasateko prest baldin badaude ere, Jabetza Horizontalaren Legeko 11. artikuluak xedatutakoaren arabera ("Instalazio horrek eragiten duen gastua hileko ohiko kuota baino hiru bider handiagoa denean, erabakiaren kontra agertu den jabekidea ez dago ordaintzera derrigortua eta, beraz, horren kuota ez da aldatuko, are lorturiko hobekuntza edo abantaila"), ez deritze ordaindu behar dutenik. (*OHARRA: laburtu egin dugu)
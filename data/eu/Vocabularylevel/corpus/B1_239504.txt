Docutec Lehertu egiten diren apoen misterioa Azken egunotan oso modu bitxian hil dira ehunka apo Alemanian; apoak lehertu arte puzten ziren. Puztu eta gero lehertu egiten diren apoen misterioa Apoak puztu eta lehertu egiten ziren. Lehen hipotesiek birus baten ondorioz izan daitekeela adierazten dute.  Azken egunotan oso modu bitxian hil dira ehunka apo Alemanian; apoak lehertu arte puzten ziren. Werner Smolnik animalien babeserako talde bateko partaideak azaldu du apoen tamaina hirukoiztu egiten zela, eta, ostean, lehertu. "Animaliak lurrean ikusten dituzu; gero, puzten, eta, azkenik, lehertu egiten dira" adierazi du Smolnik, eta "fikziozko film" bat bezala deskribatu du fenomenoa. Eztandaren ondorioz apoen zatiak metro batera urruntzen dira. Otto Horst albaitariak esan du sekula ez duela horrelakorik ikusi, eta gertaera birus edo onddoei leporatu die. Dena den, apoek beleei dieten beldurraren eraginez ere izan daitekeela gaineratu du.
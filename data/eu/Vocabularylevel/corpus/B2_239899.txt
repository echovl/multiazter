Docutec Animalientzako atsedenlekuak autobideetan Oporretan euren txakur eta katuak daramatzaten italiarrek animalientzat bereziki atondutako atsedenlekuetan utzi ahal izango dituzte autobideetan.   Txakurrentzako eta katuentzako atsedenlekuak prestatu dituzte Italiako autobideetan   Urtero 100.000 txakur eta 50.000 katu abandonatzen dituzte oporretan. Animaliak kalean uztea 10.000 eurora arteko isunarekin eta urtebetera arteko kartzelaldiarekin zigortuta dago. Oporretan euren txakur eta katuak daramatzaten italiarrek animalientzat bereziki atondutako atsedenlekuetan utzi ahal izango dituzte autobideetan, Animaliak Babesteko Italiako Ligak (LVA) aditzera eman duenez. Italian eraiki dituzten era horretako dozena bat parkeetan txakurrek eta katuek kanpin-dendak dituzte eguzkitik eta euritik babesteko. Gainera, animaliak ondo zaintzeko neurrien inguruko informazioa jaso ahalko dute jabeek bertan. Autobideetako zerbitzuguneetako jatetxeak kudeatzen dituen Autogrill enpresak bat egin du dagoeneko egitasmo horrekin. Oporraldian 100.000 txakur eta 50.000 katu abandonatzen dituzte Italian eta, kasu gehienetan, hil egiten dira. Katu edo txakur bat uztea 10.000 eurorainoko isunarekin eta urtebeterainoko espetxealdiarekin zigortuko dute Italiako Parlamentuak iaz jokabide horri aurre egiteko zigorrak gogortzen dituen legea onartu eta gero.  
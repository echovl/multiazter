Docutec Garagardoa Egarria baretzeaz gain, beste hainbat erabilera ere baditu garagardoak. Ba al da uda partean garagardo fresko-freskoa baina gauza hoberik? Baina egarria baretzeaz gain, edari horrek beste hainbat erabilera ere baditu: etxeko landareak edertu eta liztorrak uxatzen ditu, kosmetikan orrazkera finkatzen du, eta azala freskatu eta gaztetzeko erremedio ezin hobea da. Bere umeari bularra ematen ari zaion emakumeak esne gehiago edukiko du, egunero garagardo basokada bat edaten badu. Egoera horretan edari alkoholikoak edatea ez da oso gomendagarria, eta onena alkoholik gabeko garagardoa edatea izango da. Emaitza harrigarriak lortuko dira. Garagardoa, neurriz hartuta, bihotz-babesle oso egokia da. Zergatik? Kolesterol "ona" eta azido folikoa dituelako, arterietan gantza pilatzea saihesten dutenak. Baina, kontuz, horretarako garagardo kontsumoak oso neurrikoa izan behar du.
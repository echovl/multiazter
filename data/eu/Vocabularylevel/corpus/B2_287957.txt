Docutec Zenbat irauten du zaborrak? Ba al dakizu hondakinek zenbat irauten duten? Irakurri, irakurri adibide batzuk. Urtebete: Naturak ez du aparteko arazorik izaten paperaren osagaiak lurzoruan integratzeko, batez ere zelulosaz osaturik baitago. Lurrean botata geratzen bada eta negu euritsua eginez gero, laster degradatzen da. Hala ere, birziklatzea da egokiena, papera egiteko zuhaitz gutxiago bota dezaten. 5 urte: Erabilitako txikle zati bat, oxigenoaren eraginez, material gogor-gogor bihurtzen da epe horretan; eta gero pitzatu egiten da, desagertu arte. Erretxin naturalezko goma, goma sintetiko, azukre, usaingarri eta koloratzailez osatutako nahasketa da txiklea. Degradatu ondoren ez du ia aztarnarik uzten. 10 urte: Hamar urte behar ditu naturak gaseosa edo garagardo-lata bat burdina-oxido bihurtzeko. Gehienetan altzairuzko 210 mikroiko lodiera izaten dute, bernizez eta eztainuz estalita. Kanpoan utziz gero, euri eta hezetasun ugari behar da oxidoak erabat estal dezan. 30 urte: Tetra-brik ontziak ez dira uste bezain toxikoak. Aluminioak behar izaten du degradatzeko denbora gehien. Zelulosa, kanpoan baldin badago, urtebeteren buruan desagertzen da. Lakak, aparrak... etxeko hondakinen artean elementurik eztabaidagarriena da, lehenik eta behin, aerosola erabiltzen dutelako. Gainera, metalezko egitura dela eta, nekez gertatzen da degradazio naturala. Oxidazioa da lehen urratsa. Beste hainbeste gertatzen da botilen tapetako metalarekin: lehenik herdoildu egiten da eta gero apurka-apurka sakabanatu. 100 urte: Altzairuz eta plastikoz eginak direnez, botatzeko supiztekoek denbora behar izaten dute desegiteko. Altzairua, kanpoan utzita, 10 urteren buruan hasten da kaltetu eta apur bat herdoiltzen. Plastikoak, berriz, denbora horretan kolorerik ere ez du galduko. Osagaiak oso kutsagarriak dira eta ez dira desegiten. Gehienek merkurioa izaten dute eta zenbaitek baita zinka, kromoa, artsenikoa, beruna edo kadmioa ere. Kanpoan 50 urte eman ondoren has daitezke bereizten. 100 eta 1.000 urte artean: Plastikozko botilak dira desagertzeko bihurrienak. Kanpoan utzita, zatitu eta zabaldu egiten dira. Lurpean gehiago irauten dute. Gehienak oso nekez desegiten den materialez eginak izaten dira: mikroorganismoek ez dute horiei aurka egiteko mekanismorik. Plastikozko poltsak, meheagoak izaki, plastikozko botila baino azkarrago eralda daitezke. Poltsak, berez, dentsitate baxuko polietilenoz eginak daude. Naturak "borroka" latza izaten du elementu horren aurka. Eta gehienetan galdu egiten du. 200 urte: Zapatilak larruz, oihalez, gomaz eta kasuren batzuetan apar sintetikoz eginak izaten dira. Oihal edo larruz egindako zatiak desagertzen dira lehenik. Barruko aldea ez da degradatzen, murriztu bakarrik. 300 urte: Panpina artikulatu gehienak plastikozkoak izaten dira, degradatzen denbora gehien behar duen materialez eginak hain zuzen ere. Eguzkiaren izpi ultramoreek molekula txikietan zatitzea besterik ez dute lortzen. Prozesu horrek ehunka urte iraun dezake, baina lurrazaletik desagertu egiten dira. 1.000 urte baino gehiago: Denbora horixe behar dute pilek desagertzeko. 4.000 urte: Beirazko botila, edozein formatutan dela ere, oso objektu iraunkorra da. Material hauskorra izan arren -erorita hautsi egin baitaiteke- lurrarentzat lan eskerga da beira eraldatzea. Hondarrez eta sodio eta kaltziozko karbonatoz osatua, %100 birziklagarria da.
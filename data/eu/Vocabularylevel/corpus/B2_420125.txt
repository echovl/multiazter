Docutec Eneritz Erkizia: Goiztiarren zainketa Eneritz Erkizia erizaina da, Donostiako Ospitalean ari da lanean, Neonatologia sailean. Haur jaioberriak dira, beraz, Eneritzen eguneroko jarduneko protagonista nagusiak, eta horiexek hartuko ditugu orain gurean hizpide. Transcription:[+] Transcription:[-] Eneritz Erkizia erizaina da, Donostiako Ospitalean ari da lanean, Neonatologia sailean. Haur jaioberriak dira, beraz, Eneritzen eguneroko jarduneko protagonista nagusiak, eta horiexek hartuko ditugu orain gurean hizpide. Esataria: Eneritz, egun on. Eneritz Erkizia: Egun on. Esataria: Esan dugu Neonatologia sailean egiten duzula lan. Baina haur jaioberri guztiekin egiten duzue lan ala haur jaioberrien talde berezi jakin batekin? Eneritz Erkizia: Berez, haur jaioberri guztiekin egiten dugu lan, zeren zerbitzua dago hiru zati edo hiru eremu ezberdinetan zatitua. Lehendabizi dago jaioberrien lehendabiziko zainketen gela, edo adaptazioa esaten zaiona; gero, bigarrenik, esango genuke zainketa ertainak, hor daude inkubagailuak eta sehaskak. Eta hirugarrenik, zainketa intentsiboak. Baina bai, esan beharra dago gure artean denbora gehien irauten duten haurrak direla haur goiztiarrak. Esataria: Eta zeren arabera erabakitzen duzue, edo zeren arabera da haur bat haur goiztiarra? Eneritz Erkizia: Haur goiztiarra... esango genuke haur goiztiarrak direla 37 aste, haurdunaldiaren 37 aste baino lehen jaiotako haur guztiak. Normaltasunaren muga esango genuke direla 38 eta 42 aste artean jaiotakoak, eta horren aurretik jaiotako guztiak dira goiztiarrak. Esataria: Eta gertatu daiteke 37 aste baino beranduago jaio, baina pisuagatik haur goiztiarra dela erabakitzea, edo hori pentsatzea? Eneritz Erkizia: Hor esango genuke... Haur jaioberri guztien artean sailkapen bat egiten da. Daude garaia baino lehen jaiotzen direnak, garaian jaiotzen direnak eta garaia baino beranduago jaiotzen direnak. Eta horien barnean daude beraien garaiarekiko pisu egokia dutenak edo pisu gutxiago dutenak. Eta dena hartzen da kontuan, izan daiteke haur goiztiar bat baina bere pisuagatik ez dena ingresatzen eta amarekin joaten dena inongo arazorik gabe. Eta, alderantziz, denboraz ondo jaio dena baina pisu gutxi duena. Orduan, esango genuke 2 kilo eta 300 gramo azpiko haurrak ingresatzen direla zerbitzuan. Esataria: Beraz, pentsatu daiteke pisua oso garrantzitsua dela. Badakigu zientziak asko egin duela aurrera. Baina haur jaioberri batek bizirauteko gutxieneko zer pisu behar du? Eneritz Erkizia: Bueno, hori ezin daiteke esan, ikusi behar da haur horrek jaiotzean duen egoera orokorra. Baina pisu minimo bat esatearren, agian esango nuke 500 gramo inguru dela. Esataria: Harrigarria egiten zaigu gaia horrenbeste ezagutzen ez dugunoi. Eneritz Erkizia: Eta jakin behar da 500 gramo dituela jaiotzen denean, baina beti pisua galdu egiten dute, orduan, hortxe geratzen dira, 490... Baina, bueno, hala ere, ezin daiteke esan pisu zehatz bat. Esataria: Eta, oro har, haur goiztiar bat jaiotzen denean, zeri jarri behar izaten diozue arreta berezia: arnasketari, gaitzen bati... Zeri erreparatzen diozue bereziki? Eneritz Erkizia: Arreta berezia jartzen dena da arnasketan eta baita elikaduran ere. Birikak erabat formatu gabe daude. Zenbaitetan, ikusten denean haurra denbora baino lehen jaioko dela, askotan ama tratatzen da. Birika horiek formatu ahal izateko, edo garatzeko, amari medikazioa jartzen zaio, baina horrek ez du esan nahi jaio ondoren ez duela inongo arazorik izango; baita ere, tratatu egiten dira: surfaktantea deritzana-edo jartzen zaie haurrei. Arnasketa aldetik, hori. Gero ikusi behar da zer behar duen, batzuek izango dute arnasketa artifizialaren beharra, beste batzuentzat nahikoa izango da oxigenoa. Esataria: Oso pertsonalizatua da, ez? Eneritz Erkizia: Hori da, ikusi behar da. Haur bakoitza ezberdina da, eta momentu konkretu horretan zer behar duen, hori jartzen zaio. Eta elikadura aldetik, berdin baita. Hesteak osatu gabe daude. Lehendabizi, igual, emango zaio zain bidezko elikadura, edo elikadura parenterala deitzen zaiona. Gero, denbora aurrera doan heinean, hasiko gara zunda bidezko elikadurarekin, eta gero jada ahokora pasako da. Esataria: Eneritz, eta kasu hauetan, nondik etorri daitezke konplikazioak? Izan daiteke gaixotasun gehiago izateko aukerak izatea? Zer konplikazio sortu daitezke halako kasuetan? Eneritz Erkizia: Bueno, haur hauek heldugabeak direla esan dugu, ezta? Orduan, edozein mikroorganismoren aurrean, berehala infektatzen dira. Neurririk garrantzitsuena, bai langileentzako eta baita gurasoentzako ere, da eskuak garbi mantentzea, bai langileontzako, gaudelako denbora guztian haur batekin, atera inkubagailu batetik, gero bestera sartzen gara... Orduan, garrantzitsua da batekin bukatu eta eskuak garbitzea. Eta gurasoentzat, berdin: kanpotik bisitan datozenean, ekartzen dituzte mikroorganismo ikaragarri. Orduan, sartu aurretik, garrantzitsuena da eskuak garbitzea; hori, alde batetik. Eta gero, gehien eman daitezkeen gaixotasunak, esan ditugunak: janarien aurrean intolerantziak, birikak nekrosatzea, enterekolitisa deitzen zaiona. Birikak ez, barkatu, hesteak, hesteak nekrosatzea. Burmuineko odoljarioak ere oso garrantzitsuak edo oso maiz ematen direnak dira. Esataria: Eta haur hauek ospitalean daudenean, noski, inguruan dituzte adituak eta zuen zaintzapean daude. Baina etxean daudenerako gurasoei zer informazio ematen diezue? Gurasoek zer izan behar dute batez ere kontuan? Eneritz Erkizia: Gurasoei normalean esplikatzen zaie haurra ingresatua dagoen momentuan. Egoera konkretu batean edo haurrak jaterako garaian arnas ezintasuna sortzen zaiola, edo gauza horiek bertan daudenean esplikatzen zaizkie. Orduan, etxera joan aurretik, beraiek ematen diete jaten; eta esplikatzen zaie zer egin behar duten momentu edo egoera horietan. Esataria: Ikasten dute pixka bat, ez? Eneritz Erkizia: Bai, bai, etxera joan aurretik ja prestatuta joaten dira. Eta gero, hori bai, edozer gauza baldin badute, deitzen dute zerbitzura. Eta gero, altako txostenarekin batera, oso garrantzitsua da arnas bidezko infekzioak ekiditea, zeren haur hauek oso-oso txikiak dira eta edozeren aurrean, lehen esan bezala, nahiz eta ingresatuta egon, eta etxera joaten direnean ere bai, erraz hartzen dituzte infekzioak. Orduan, horiek ekiditeko ere ematen zaizkie ohar batzuk altako txostenarekin batera. Esataria: Beraz, ospitalean egingo dituzte lehendabiziko ikasketa eta praktika txiki horiek. Baina gurasoek, gero, etxean ere zaintza berezi bat jarraitu beharko dute, ezta? Eneritz Erkizia: Bai, bai. Esataria: Eta lehen deigarria egin zait, aipatu diguzu zenbait haur goiztiarren kasuan, ama ere tratatu egiten dela, gero haur horrek agian biriketan-edo arazorik izan ez dezan. Baina nola egiten duzue orduan pronostiko hori? Nola pronostikatu haur bat goiztiarra izango dela? Eneritz Erkizia: Igual, ama haurdunaldian ingresatua dago erditzeko egoeran jarri delako denbora baino lehen... Orduan, saiatzen gara haur hori ahal den gehien amaren barruan mantentzen. Orduan, arrisku bat dago haur hori jaiotzeko, esango genuke arrisku bat dagoela. Orduan, hor tratatzen dira. Edo amak arazo bat duelako haurra denbora baino lehen jaio beharra tokatuz gero, baita ere. Orduan, kasu horietan tratatzen da, urgentziazko gauza bat baldin bada, ez. Esataria: Momentu zehatzetan? Eneritz Erkizia: Bai, momentu zehatzetan, bai. Hori ez da beti. Urgentziako gauza denean, ba, jaio ondoren agian ez du behar, baina tratatzen dira. Esataria: Haurrekin lanean ari zaretenontzat, eta batez ere haur goiztiarrekin lanean ari zaretenontzat, une berezi asko izango dira. Eta pentsatzen dut anekdota edo momentu berezi asko izango direla, ez, halakoetan? Eneritz Erkizia: Bueno, anekdotak... Esango nuke haur hauek, azken finean, batzuek, bai, egoten dira agian bi-hiru hilabete gurekin, edo gehiago. Eta bai, sentimendu berezi bat sortzen da gure artean, bai gurasoen, bai haurren, denon artean. Esataria: Familia txiki bat izango zarete, ez? Eneritz Erkizia: Bai, bai, eta ez dakit... Etxera joaten direnean eta gero batzuetan kontsultetara etorri behar dute pendiente gelditu diren gauza batzuk egiteko edo edozer gauzetarako, beti igotzen dira gure zerbitzura, "begira zenbat hazi den haurra", edo erakustera, ez? Eta, gero, beti eskertzen dizute haurrarekin izan duzun arreta guztia, eta beraiekin. Eta argazki bat bidaltzen dizute haurrarena eta... Esataria: Esker oneko lana dela esan daiteke, beraz, ez? Eneritz Erkizia: Bai, azken finean, ikusten duzu esker onekoa dela, jendeak kontuan hartzen zaitu, behintzat, eta hori garrantzitsua da, bai. Esataria: Ba, Eneritz Erkizia, eskerrik asko zure esperientzia hemen, Euskadi Irratian, azaltzeagatik eta hurren arte. Eneritz Erkizia: Eskerrik asko zuei. Eneritz Erkizia erizaina da, Donostiako Ospitalean ari da lanean, Neonatologia sailean. Haur jaioberriak dira, beraz, Eneritzen eguneroko jarduneko protagonista nagusiak, eta horiexek hartuko ditugu orain gurean hizpide. Esataria: Eneritz, egun on. Eneritz Erkizia: Egun on. Esataria: Esan dugu Neonatologia sailean egiten duzula lan. Baina haur jaioberri guztiekin egiten duzue lan ala haur jaioberrien talde berezi jakin batekin? Eneritz Erkizia: Berez, haur jaioberri guztiekin egiten dugu lan, zeren zerbitzua dago hiru zati edo hiru eremu ezberdinetan zatitua. Lehendabizi dago jaioberrien lehendabiziko zainketen gela, edo adaptazioa esaten zaiona; gero, bigarrenik, esango genuke zainketa ertainak, hor daude inkubagailuak eta sehaskak. Eta hirugarrenik, zainketa intentsiboak. Baina bai, esan beharra dago gure artean denbora gehien irauten duten haurrak direla haur goiztiarrak. Esataria: Eta zeren arabera erabakitzen duzue, edo zeren arabera da haur bat haur goiztiarra? Eneritz Erkizia: Haur goiztiarra... esango genuke haur goiztiarrak direla 37 aste, haurdunaldiaren 37 aste baino lehen jaiotako haur guztiak. Normaltasunaren muga esango genuke direla 38 eta 42 aste artean jaiotakoak, eta horren aurretik jaiotako guztiak dira goiztiarrak. Esataria: Eta gertatu daiteke 37 aste baino beranduago jaio, baina pisuagatik haur goiztiarra dela erabakitzea, edo hori pentsatzea? Eneritz Erkizia: Hor esango genuke... Haur jaioberri guztien artean sailkapen bat egiten da. Daude garaia baino lehen jaiotzen direnak, garaian jaiotzen direnak eta garaia baino beranduago jaiotzen direnak. Eta horien barnean daude beraien garaiarekiko pisu egokia dutenak edo pisu gutxiago dutenak. Eta dena hartzen da kontuan, izan daiteke haur goiztiar bat baina bere pisuagatik ez dena ingresatzen eta amarekin joaten dena inongo arazorik gabe. Eta, alderantziz, denboraz ondo jaio dena baina pisu gutxi duena. Orduan, esango genuke 2 kilo eta 300 gramo azpiko haurrak ingresatzen direla zerbitzuan. Esataria: Beraz, pentsatu daiteke pisua oso garrantzitsua dela. Badakigu zientziak asko egin duela aurrera. Baina haur jaioberri batek bizirauteko gutxieneko zer pisu behar du? Eneritz Erkizia: Bueno, hori ezin daiteke esan, ikusi behar da haur horrek jaiotzean duen egoera orokorra. Baina pisu minimo bat esatearren, agian esango nuke 500 gramo inguru dela. Esataria: Harrigarria egiten zaigu gaia horrenbeste ezagutzen ez dugunoi. Eneritz Erkizia: Eta jakin behar da 500 gramo dituela jaiotzen denean, baina beti pisua galdu egiten dute, orduan, hortxe geratzen dira, 490... Baina, bueno, hala ere, ezin daiteke esan pisu zehatz bat. Esataria: Eta, oro har, haur goiztiar bat jaiotzen denean, zeri jarri behar izaten diozue arreta berezia: arnasketari, gaitzen bati... Zeri erreparatzen diozue bereziki? Eneritz Erkizia: Arreta berezia jartzen dena da arnasketan eta baita elikaduran ere. Birikak erabat formatu gabe daude. Zenbaitetan, ikusten denean haurra denbora baino lehen jaioko dela, askotan ama tratatzen da. Birika horiek formatu ahal izateko, edo garatzeko, amari medikazioa jartzen zaio, baina horrek ez du esan nahi jaio ondoren ez duela inongo arazorik izango; baita ere, tratatu egiten dira: surfaktantea deritzana-edo jartzen zaie haurrei. Arnasketa aldetik, hori. Gero ikusi behar da zer behar duen, batzuek izango dute arnasketa artifizialaren beharra, beste batzuentzat nahikoa izango da oxigenoa. Esataria: Oso pertsonalizatua da, ez? Eneritz Erkizia: Hori da, ikusi behar da. Haur bakoitza ezberdina da, eta momentu konkretu horretan zer behar duen, hori jartzen zaio. Eta elikadura aldetik, berdin baita. Hesteak osatu gabe daude. Lehendabizi, igual, emango zaio zain bidezko elikadura, edo elikadura parenterala deitzen zaiona. Gero, denbora aurrera doan heinean, hasiko gara zunda bidezko elikadurarekin, eta gero jada ahokora pasako da. Esataria: Eneritz, eta kasu hauetan, nondik etorri daitezke konplikazioak? Izan daiteke gaixotasun gehiago izateko aukerak izatea? Zer konplikazio sortu daitezke halako kasuetan? Eneritz Erkizia: Bueno, haur hauek heldugabeak direla esan dugu, ezta? Orduan, edozein mikroorganismoren aurrean, berehala infektatzen dira. Neurririk garrantzitsuena, bai langileentzako eta baita gurasoentzako ere, da eskuak garbi mantentzea, bai langileontzako, gaudelako denbora guztian haur batekin, atera inkubagailu batetik, gero bestera sartzen gara... Orduan, garrantzitsua da batekin bukatu eta eskuak garbitzea. Eta gurasoentzat, berdin: kanpotik bisitan datozenean, ekartzen dituzte mikroorganismo ikaragarri. Orduan, sartu aurretik, garrantzitsuena da eskuak garbitzea; hori, alde batetik. Eta gero, gehien eman daitezkeen gaixotasunak, esan ditugunak: janarien aurrean intolerantziak, birikak nekrosatzea, enterekolitisa deitzen zaiona. Birikak ez, barkatu, hesteak, hesteak nekrosatzea. Burmuineko odoljarioak ere oso garrantzitsuak edo oso maiz ematen direnak dira. Esataria: Eta haur hauek ospitalean daudenean, noski, inguruan dituzte adituak eta zuen zaintzapean daude. Baina etxean daudenerako gurasoei zer informazio ematen diezue? Gurasoek zer izan behar dute batez ere kontuan? Eneritz Erkizia: Gurasoei normalean esplikatzen zaie haurra ingresatua dagoen momentuan. Egoera konkretu batean edo haurrak jaterako garaian arnas ezintasuna sortzen zaiola, edo gauza horiek bertan daudenean esplikatzen zaizkie. Orduan, etxera joan aurretik, beraiek ematen diete jaten; eta esplikatzen zaie zer egin behar duten momentu edo egoera horietan. Esataria: Ikasten dute pixka bat, ez? Eneritz Erkizia: Bai, bai, etxera joan aurretik ja prestatuta joaten dira. Eta gero, hori bai, edozer gauza baldin badute, deitzen dute zerbitzura. Eta gero, altako txostenarekin batera, oso garrantzitsua da arnas bidezko infekzioak ekiditea, zeren haur hauek oso-oso txikiak dira eta edozeren aurrean, lehen esan bezala, nahiz eta ingresatuta egon, eta etxera joaten direnean ere bai, erraz hartzen dituzte infekzioak. Orduan, horiek ekiditeko ere ematen zaizkie ohar batzuk altako txostenarekin batera. Esataria: Beraz, ospitalean egingo dituzte lehendabiziko ikasketa eta praktika txiki horiek. Baina gurasoek, gero, etxean ere zaintza berezi bat jarraitu beharko dute, ezta? Eneritz Erkizia: Bai, bai. Esataria: Eta lehen deigarria egin zait, aipatu diguzu zenbait haur goiztiarren kasuan, ama ere tratatu egiten dela, gero haur horrek agian biriketan-edo arazorik izan ez dezan. Baina nola egiten duzue orduan pronostiko hori? Nola pronostikatu haur bat goiztiarra izango dela? Eneritz Erkizia: Igual, ama haurdunaldian ingresatua dago erditzeko egoeran jarri delako denbora baino lehen... Orduan, saiatzen gara haur hori ahal den gehien amaren barruan mantentzen. Orduan, arrisku bat dago haur hori jaiotzeko, esango genuke arrisku bat dagoela. Orduan, hor tratatzen dira. Edo amak arazo bat duelako haurra denbora baino lehen jaio beharra tokatuz gero, baita ere. Orduan, kasu horietan tratatzen da, urgentziazko gauza bat baldin bada, ez. Esataria: Momentu zehatzetan? Eneritz Erkizia: Bai, momentu zehatzetan, bai. Hori ez da beti. Urgentziako gauza denean, ba, jaio ondoren agian ez du behar, baina tratatzen dira. Esataria: Haurrekin lanean ari zaretenontzat, eta batez ere haur goiztiarrekin lanean ari zaretenontzat, une berezi asko izango dira. Eta pentsatzen dut anekdota edo momentu berezi asko izango direla, ez, halakoetan? Eneritz Erkizia: Bueno, anekdotak... Esango nuke haur hauek, azken finean, batzuek, bai, egoten dira agian bi-hiru hilabete gurekin, edo gehiago. Eta bai, sentimendu berezi bat sortzen da gure artean, bai gurasoen, bai haurren, denon artean. Esataria: Familia txiki bat izango zarete, ez? Eneritz Erkizia: Bai, bai, eta ez dakit... Etxera joaten direnean eta gero batzuetan kontsultetara etorri behar dute pendiente gelditu diren gauza batzuk egiteko edo edozer gauzetarako, beti igotzen dira gure zerbitzura, "begira zenbat hazi den haurra", edo erakustera, ez? Eta, gero, beti eskertzen dizute haurrarekin izan duzun arreta guztia, eta beraiekin. Eta argazki bat bidaltzen dizute haurrarena eta... Esataria: Esker oneko lana dela esan daiteke, beraz, ez? Eneritz Erkizia: Bai, azken finean, ikusten duzu esker onekoa dela, jendeak kontuan hartzen zaitu, behintzat, eta hori garrantzitsua da, bai. Esataria: Ba, Eneritz Erkizia, eskerrik asko zure esperientzia hemen, Euskadi Irratian, azaltzeagatik eta hurren arte. Eneritz Erkizia: Eskerrik asko zuei.
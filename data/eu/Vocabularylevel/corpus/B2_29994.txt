Docutec Euskadi erreala, Euskadi birtuala Felipe printzearen eta Letizia Ortizen arteko errege ezkontzaren telebista emanaldiak Euskadiko audientziaren %80 lortu zuen. GORKA LANDABURU /    Felipe printzearen eta Letizia Ortizen arteko errege ezkontzaren telebista emanaldiak Euskadiko audientziaren %80 lortu zuen. Baina horrek ez gintuzke harritu beharko. Ordu berean, euskal telebista publikoak marrazki bizidunak eta filmak eskaini zituen eta beldurgarria baina adierazgarria den sharean %4 bakarrik lortu zuten. Estatu espainiarreko gainerako biztanleei bezala, euskaldunok ezkontzak maite ditugu eta are gehiago errege-erreginekin lotura badute. Gauza bera gertatzen da Escandinaviako herrialdeetan, Britainia Handian eta baita Frantziako Errepublikan ere. Horrek ez du esan nahi, ordea, Euskal Herrian guztiok erregezaleak bihurtu garenik; esamesak eta txutxu-mutxuak atsegin ditugu, besterik ez. Eskerrak gutxik izan zutenik printze-printzesak Donostiara egin zuten bidaiaren berri, bestela Donostiako kaleek gainezka egingo baitzuketen. Hori da egia eta ez genuke gure onetik atera beharko. "Crónicas Marcianas" eta "Salsa Rosa" programak gure herrialdean audientzia handiena duten programetariko batzuk dira. Hori dela eta, geure buruari galdetu beharko genioke Euskadin gizarte erreal bat eta beste birtual bat ote dauden. Edo, bestela, inkestetan irakur daitekeen bezala, telebistari buruzko iritzia ematen dugunean guztiok gehien ikusten ditugunak TVEren bigarren katean ematen dituzten dokumentalak izango dira
Docutec Alferra naiz eta harro nago Alferkeria laudatzen duen ironiazko artikulu. alferkeriaren alde on eta txar batzuk ere agertzen dira Alferra izatea gaizki ikusita dago gure gizartean. Zergatik, ordea? Izan ere, alfer asko eta asko oso zoriontsuak dira. Beste batzuk lanpetuta, muturluze eta estresak jota dabiltzan bitartean, alfer askok irribarrea dute beti ezpainetan. Inoiz pentsatu al duzue zein onura ekar dezakeen bizitza honetan koIpe zorrik ere ez jotzeak? Zur eta lur geratuko zarete. Hona hemen horietako batzuk. Lehenik, primerakoa da osasunarentzat. Hori bai, alferregia izateak kilo batzuk hartuarazi eta kalte egin diezaguke. Estresak kortisol izeneko substantzia eragiten du eta substantzia horrek ahuldu egiten du gure sistema inmunologikoa. Beraz, estresaren kontra, lasaitasuna. Lasaitasun handia. Bigarrenik, oso ona da sexuarentzat. Psicofisiologoen arabera, sexua egin baino lehen, komenigarria da ordu t'erdiko lo kuluxka egitea. Ordu t'erdi ohean lo seko! Primeran! Antza, lo gauden bitartean, odol gehiago pilatzen da zakilean eta alu jarioa ere handitu egiten da. Hirugarrenik, independentzia du. Nola ez bada! Alferrei eginkizun gutxiago agintzen zaizkie. Beraz, lan gutxiago egin behar dute, lasaiago daude eta nahi dutena egiteko tarte handiagoa dute. Laugarrenik, gogoko ez ditugun pertsonekiko harremanak hautsarazi egiten digu. Denok izan dugu noizbait atsegin ez dugun ezagunen bat. Nola hautsi harremana? Oso erraza da: ez deitu tetelonoz, hitzordurik ez jarri, ez galdetu beretaz... Ez zaitezte harritu hainbeste "ez irakurtzen badituzue, alferren bizitzaren oinarria ezetza da eta. Dena den, argi ibili behar da, neurrian izan behar da alferra, joera honek abantailak ezezik, arriskuak ere baditu eta. Ikerlariek diotenez, alferrak zenbat eta gutxiago egin, orduan eta gutxiago egin nahi du. Bestalde, alferkeria gaizki ikusita dagoenez, autoestimua jaitsarazi dezake. Era berean, bakardadea ere eragin dezake, jendeak ez baítu alferrenganako konfiantzarik. Zertan ari zara hau irakurtzen? Jantzi ezazu pijama, joan zaitez ohera eta bihar arte! Praktikarik gabeko teoriak ez baitu piperrik ere balio.
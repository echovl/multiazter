Docutec Txokolate eta mendazko katiluak errezeta 4 lagunentzat. Litro erdi esne, 100 gramo txokolate, 30 gr. azukre, 2 arrautza, 2 gorringo, 15 ml mendazko likore, 120 ml esne gain. Txokolatea zatitu, eta esnearekin sutan jarri, urtu arte. Arrautzak, gorringoak eta azukrea irabiatu, eta txokolatearekin nahastu. Likorea gehitu. Nahasketa katiluetan banatu, eta, laberako erretilu batean, maria bainuan jarri. 160ºtan labean izan katiluak, ordubetez. Labetik atera, eta, hoztutakoan, esne gain harrotuarekin apaindu.
Docutec "Segi hitz egiten, J.P. Eta gero, zer?" Inoiz tximinia-garbitzailea izatea bururatu zaizu? Hemen duzu lanbide bitxi horren berri. Baina atzekoz aurrera irakurriko dugu, ipuinean aitzinago agertuko den pasarte bati ekingo diogu. Testu-zati honetan J.P.k bere lanbideari, tximiniak garbitzeari, nola ekin zion jakinaraziko digu, maitasun istorio ederra den kontakizuna bidenabar. 'Segi hitz egiten, J.P. Eta gero, zer?', esaten diot. Hamazortzi edo hemeretzi urte zituela, institutua amaitua eta bizitzan zer egin nahi zuen inondik inora jakin gabe, arratsalde batez hiriko beste muturrera joan zen lagun bat ikustera. Lagun hura etxe tximiniadun batean bizi zen. J.P. eta bere laguna garagardoa edaten eta berriketan egon ziren. Disko batzuk entzun zituzten. Orduan txirrinak jotzen du. Laguna atera joaten da. Hor dago neska gazte bat, tximini garbitzailea, bere trasteekin. Kapela luzea darama buruan, zeinaren ikuskizunak zur eta lur utzi baitzuen J.P. Esaten dio J.P.ren lagunari tximinia garbitzeko deitu diotela. Lagunak sartzen uzten dio gurkera eginez. Neskak ez dio inolako jaramonik egiten. Estalki bat zabaltzen du behe-suaren gainean eta tresnak ateratzen ditu. Galtza beltzak, alkandora beltza, oinetako eta galtzerdi beltzak daramatza soinean. Dagoeneko kapela erantzi du, noski. J.P.k dio neskari begiratzeak ia bere onetik atera zuela. Bere lana egiten du, tximinia garbitzen du, J.P. eta bere lagunak diskoak entzun eta garagardoa edaten duten artean. Baina neskari eta honek egiten duenari begira daude. Aldian behin J.P. eta bere lagunak elkarri begiratu eta irribarre egiten dute, edo bestela begia kliskatu. Bekainak altxatzen dituzte neskaren goialdea tximinian desagertzen denean. Gainera ez zegoen batere gaizki, esan zuen J.P.k. Lana bukatu zuenean trasteak estalkian bildu zituen. J.P.ren lagunaren gurasoek egindako txekea hartu zuen. Eta gero galdetzen dio lagunari ea musu eman nahi dion. 'Zorte ona ekartzen omen du', esaten dio. Gehiegi J.P.rentzat. Lagunak begiak azpikoz gora jartzen ditu. Pailazokeriaren bat gehiago egiten du. Gero, ziur aski gorrituz, masailean musu ematen dio. Une hartantxe J.P.k erabakia hartu zuen. Garagardoa utzi zuen. Sofatik altxatu zen. Neskari hurbildu zitzaion atetik irtetera zihoanean. 'Nik ere bai?', esan zion J.P.k. Neskak goitik behera begiratu zion. J.P.k dio bihotza kolpeka sentitzen zuela. Neskak Roxy omen zuen izena. 'Noski', esaten du Roxyk. 'Zergatik ez? Musuak sobera dauzkat'. Eta ezpainetan behar bezalako musua eman ondoren jiratu egin zen irteteko. Horrela, begikliska batean, J.P.k atariraino jarraitu zion. Atariko eulisarezko ateari eutsi zion Roxyri pasatzen uzteko. Harekin jaitsi zituen eskailerak sarbideraino, kamioneta aparkatuta zeukan lekuraino. Kontrolatu ezin zuen zerbait zen. Munduko beste ezerk ez zuen ezertarako kontatzen. Bazekien zangoak dardarka jartzen zizkion norbait topatu zuela. Musua oraindik ezpainak erretzen sentitzen zuen, eta abar. J.P.k ez zuen ezer ulertzen. Noraezean zeramaten zirrarez beteta zegoen. Kamionetaren atzeko atea zabaldu zion neskari. Gauzak barruan ezartzen lagundu zion. 'Eskerrik asko', esan zion neskak. Orduan J.P.k bat-batean bota zion berriz ikusi nahiko lukeela. Joango al zen berarekin zinemara noizbait? Gainera jabetu zen bizitzan zer egin nahi zuen. Neskak egiten zuena egin nahi zuen. Tximini-garbitzailea izan nahi zuen. Baina hori ez zion oraindik esan. (146-148. orr) Baina J.P.ren hautua ez da Roxyk eragin zion zirrara horretara mugatzen. Lehen esan bezala, narrazioaren linealtasuna apurtu eta aurretiko pasarte esanguratsua osterako laga dugu. Bertan J.P.k txikitako pasadizoa dakarkigu. Irakurri aurretik hau duzu itauna: Zer gertatu zitzaion umetan Roxy eta tximiniekin maitemintzeko? Idatzi zeure aurreikuspena: õ __________________________________________________ õ __________________________________________________ õ __________________________________________________ Aurreko atariko aulkian eserita, J.P.k magalean bilduta dauzka eskuak. Nik zigarroak erretzen ditut, ikatzontzi zahar bat hautsontzitzat erabiliz. J.P.ren berriketa amaigabea entzuten dut. Goizeko hamaika eta erdiak dira, ordu erdi bat geratzen da bazkarirako. Ez bera ez ni ez gara gose. Hala eta guztiz ere etxera sartzeko eta mahaian esertzeko irrikatzen gaude. Beharbada gosetuko gara oraindik. Baina zertaz ari da J.P.? Kontatzen ari zait nola, hamabi urte zituela, hazi zen baserritik hurbil zegoen pozadera batera erori zen. Putzua lehor zegoen, zorionez. 'Edo zoritxarrez',dio, ingurura begira eta burua astinduz. Kontatzen dit nola arrats hartan, aurkitu zutenean, bere aitak soka batez atera zuen. J.P.k fraketan pixa egin zuen han behean. Izu mota guztiak jasan zituen putzu hartan, oihuka laguntza eske, gero itxaroten eta gero berriz oihuka. Dena amaitu orduko erabat marrantaturik zegoen. Esan zidan putzuaren ondoan egoteak inpresio ezabaezina eragin ziola. Han egon zen gora, putzu-ahora, begira. Han goi-goian zeru urdineko zirkulua zekusan. Noizbehinka hodei zuri bat pasatzen zen gainetik. Txori mordo batek zeharkatzen zuen zirkulua, eta J.P.ri iruditu zitzaion haien hegaketak zekarkiola konmozio xelebre hura. Beste gauza batzuk aditu zituen. Kirrizkatxo batzuk aditu zituen bere gainean, eta bere buruari galdetu zion ez ote zitzaizkion gauzak eroriko ile gainera. Intsektuez pentsatzen zuen. Haizea puzka aditu zuen putzu-ahoaren gainean, eta hots hark ere inpresioa eragin zion. Labur esanda, bere bizitza osoa desberdina zen putzu haren hondoan. Baina ez zitzaion gainera ezer erori, eta ez zuen ezerk itxi goiko zirkulutxo urdin hura. Gero aita etorri zitzaion sokarekin, eta luze gabe J.P. beti bizi izandako mundura itzuli zen. 'Segi hitz egiten, J.P. Eta gero, zer?', esaten diot. (145-146. orr) Zuzenketa-orria: 1 Ama hil zenean ni oso txipia nintzen, eta aitak saldu egin ninduen, ene mihiak 'Negar! Negar! Negar! Negar!' apenas esaten zuenean. Horregatik garbitzen ditut zuen tximiniak, eta lo egiten dut kedar artean. 2-B zer ikasi zuten? Itziar:Diseinu industriala Jose Manuel: Ingeniaritza industriala Oier: Kazetaritza Martin: Marketing ikasketak zertan aritu izan dira? Itziar: Hirugarren adinekoak zaintzen; Enpresa batean kontrol-lanetan; Zerbitzari; Lorezain; Pintore; Harakin Jose Manuel: Artzain Oier: Antzerkiarekin lotutako lanetan; Zinema-akomodadore; Kultur elkarte bateko langilea Martin:Euskal pastixak saltzen; Haurrak hezten eskolan
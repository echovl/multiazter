Docutec Manex Fuchs: "Mendebalaren miseriak Afrikan agerian nola gelditzen diren azaltzen du obra honek" Maskarada antzerki-taldeak Afrikara garamatza oraingoan. Frantziako enpresa bat zubi bat egiten ari da, eta langile beltz bat hilko du norbaitek... Nork? Azalpen gehiago Manex Fuchs antzezleak eman dizkigu. GOIZALDE LANDABASO.- Zer kontatzen du Maskaradak lan honen bidez? MANEX FUCHS.- Afrikan gertatzen da, eta eraikuntzan dabilen enpresa frantses bat han ari da lanean. Bi pertsonaia daude hor aipatu beharrekoak: enpresaren buruetako bat eta inginiaria. Inginiari honek erokeriazko une batean lankide beltz bat hiltzen du. Gorpuaren bila etorriko da hildakoaren anaia, eta obra guztian bila arituko da. Horrez gain, enpresa-buruari emazte bat etorriko zaio bisitan, eta emakume honek beste pertsonai guztien kezkak, beldurrak azaleratuko ditu. G. L. Pentsatzen dut arrazakeria eta xenofobia ez direla urruti ibiliko. M. F.- Bistan da. Bai. Nahiz eta obraren idazleak berak esan hau ez dela arrazakeria salatzeko lan bat. Mendebaldeko kulturaren eta bizimoduaren miseria guztiak edo agerian gelditzen dira kontinente beltzean. Hortik du gehiago lan honek. Zeharka beste gai batzuk ere azaltzen dira, neokolonialismoa, kasu. G. L- Klasikotzat jo daiteke lana? M. F.- Ez. 1989an hil zen Bernard Marie Coltes idazlea. Baina idazlea garaikidea da, hitzari ekintzaren ukitua eman diolako. Ekintzarik gehiena hitzen artean dago, elkarrizketa eta bakarrizketa anitz bada, eta hitz guzti horien artean atzeman behar duzu Carlos Panera lankideak deitzen duen barneko mapa bat, sentimenduz sentimendu ibiltzeko, eta hitzek ematen diote erliebea mapa horri. G. L.- Frantsesez orain 20 bat urte antzeztu zen. M. F.- Eta antzokian benetako zubi alimaleko bat ezarri zuten, autopistako zubi bukatu gabe bat. Errealismotik aitzinago jo zuten. Maskaradan ez dugu hori egin, baina bideoa sartu dugu, ikus-entzunezko bitartekoak. Saiatu gara antzezpenari berari ere indar ematen. G. L. Hizkuntzarekin nola moldatu zarete? M. F.- Ni Iparraldekoa naiz. Bistan da. Gero badira bizkaitarrak, eta gipuzkoarra, gure artean elkar ezagutzen ez genuenak. Euskararen aldetik batasun bat atzeman behar izan da obra honen muntatzeko. Egin behar izan dut ahalegin bat zuek hitz egiten duzuen moldera hurbiltzeko, antzezlanean. Bestela nire ahoskerak eta beharrezkoa ez zuen beste zentzu bat erasten zion pertsonaiari, eta hori taxutzea Carlos Paneraren lana izan da, eta antzezleok genituen antzerkia egiteko molde ezberdinak batzekoa.  G. L. - Nola sentituko da ikuslea obra honetan, hurbileko zerbait kontatzen zaiola usteko du, urrutiko zerbait?M. F.- Taulatik behintzat hurbil eseriko da. Espero dut guk hori baliatzea gertu senti dadin, baina ikusleak berak erabakitzen du, kamera baten gisara, zoom-a noiz erabili. Transcription:[+] Transcription:[-] - Gabon Manex Fuchs. - Bai, gabon. - Beno, esan bezala Combat, beltzak eta txakurrak borrokan. Horixe da aste honetan bertan estreinatu duzuena Euskal Herrian. Zer da lan honek kontatzen duena? - Hau galdera sakona! Antzerki horren abiapuntua zera da. Gertatzen da Afrikan, beraz. Eta hor, bertan ari da lanean enpresa frantses bat, eraikuntza enpresa bat, eta segituko ditugun pertsonaiak bi dira: enpresa horretako buruetariko bat eta haren inginiadore bat, eta gertatzen da inginiadore horrek halako erokeria momentu batean hil duela langile beltz bat, eta etortzen zaie, beraz, beste beltz bat, honen anaia, hastapenean hil den horren anaia jotzen duena, hasteko, bere burua_ maila horretan. Eta heldu da gorpuaren bila, eta antzerki guztian egonen da ba, hori, gorpu horren bila, eta gorpuaren eskatzen. Eta horrez gain, etortzen zaio enpresaren buru horri, zaharkitua den pertsonai horri etortzen zaio emazte bat, emakume bat, bisitan, eta emakume hori izanen da pixka bat guzi horren lekukoa, eta bakoitzari, bere beldurrak, fantasmak eta erokeriak atera araziko dien pertsonaia. Gutxi gorabehera horretan doa afera. Pixka bat konplikatua da beharbada horrela hitz laburretan errateko. - Antzerkian askotan lortu nahi izaten dena da ikuslearekiko nolabaiteko lotura, ez? Lan honekin nola sentituko da ikuslea? Oso urrun kontatzen denetik ala oso sartuta istorioan? - Ba, begira, jadanik, jartzeko eran, publikoa oso hurbil edo gertu izango da antzezlekuaz edo taulagainaz. Beraz, nonbait han nik espero dut, hasteko, hurbiltasun hori erabiliko dugula, eta maila horretan beti jostatzen gara urruntasun edo hurbiltasunaren arteko gauza horretan, hau da, zera, espektadoreak edo ikusleak egiten du bere kamera. Berak egiten du bere kamera. Ez gara zineman, baina berak egiten du bere kamera, eta zoom egiteko aukera badu bere gisara, azken finean. - Gabon Manex Fuchs. - Bai, gabon. - Beno, esan bezala Combat, beltzak eta txakurrak borrokan. Horixe da aste honetan bertan estreinatu duzuena Euskal Herrian. Zer da lan honek kontatzen duena? - Hau galdera sakona! Antzerki horren abiapuntua zera da. Gertatzen da Afrikan, beraz. Eta hor, bertan ari da lanean enpresa frantses bat, eraikuntza enpresa bat, eta segituko ditugun pertsonaiak bi dira: enpresa horretako buruetariko bat eta haren inginiadore bat, eta gertatzen da inginiadore horrek halako erokeria momentu batean hil duela langile beltz bat, eta etortzen zaie, beraz, beste beltz bat, honen anaia, hastapenean hil den horren anaia jotzen duena, hasteko, bere burua_ maila horretan. Eta heldu da gorpuaren bila, eta antzerki guztian egonen da ba, hori, gorpu horren bila, eta gorpuaren eskatzen. Eta horrez gain, etortzen zaio enpresaren buru horri, zaharkitua den pertsonai horri etortzen zaio emazte bat, emakume bat, bisitan, eta emakume hori izanen da pixka bat guzi horren lekukoa, eta bakoitzari, bere beldurrak, fantasmak eta erokeriak atera araziko dien pertsonaia. Gutxi gorabehera horretan doa afera. Pixka bat konplikatua da beharbada horrela hitz laburretan errateko. - Antzerkian askotan lortu nahi izaten dena da ikuslearekiko nolabaiteko lotura, ez? Lan honekin nola sentituko da ikuslea? Oso urrun kontatzen denetik ala oso sartuta istorioan? - Ba, begira, jadanik, jartzeko eran, publikoa oso hurbil edo gertu izango da antzezlekuaz edo taulagainaz. Beraz, nonbait han nik espero dut, hasteko, hurbiltasun hori erabiliko dugula, eta maila horretan beti jostatzen gara urruntasun edo hurbiltasunaren arteko gauza horretan, hau da, zera, espektadoreak edo ikusleak egiten du bere kamera. Berak egiten du bere kamera. Ez gara zineman, baina berak egiten du bere kamera, eta zoom egiteko aukera badu bere gisara, azken finean.
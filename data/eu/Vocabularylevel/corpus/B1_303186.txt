Docutec Batzuk gas nobleak; besteak... Konbentzio sozialen eraginez,  hainbat funtzio fisiologiko bakarka egiten dira. Adibidez, jende aurrean puzkerra botatzeak edo korroka hasteak, hezibide eskasekoa izateaz gainera, deseroso sentiaraziko du edonor. Horrela, bada, haize gehiegi izaten dituzten pertsonek funtsezkoa dute era egokian jatea. Era egokian jateko: Lasai eseri, saia zaitez kezkak alboratzen. Jaten ari zaren bitartean ez egin lanik, itzali eskuko telefonoa. Poliki jan, mokadu txikitan, ondo-ondo murtxikatuz: digestioa ahoan hasten da. Jaten ari zaren bitartean likido gutxi edan. Asko edaten baduzu, sabela puztu egingo zaizu eta, ondorioz, urdailean igerian ibiliko dira janari-pusketak, aire-poltsak sortuko zaizkizu eta, gainera, digestioa dezente zailduko zaizu. Edaten duzunean, ez atera zaratarik. Izan ere, edatean zarata egitea aire asko igarotzearen seinale da. Alboratu beharrekoak: Edari gasdunak: gaseosak, ur karbonikoak, kola eta freskagarri gasdunak, garagardoa eta cava. Barazki eta lekale hauek: aza, azalorea, brokolia, baba, ilarra, babarruna, dilista, garbantzua. Esnea, kalte egiten badizu. Horiez gainera: Arnasa sudurretik eta lasai hartu, hasperen sakonik egin gabe. Sudur-buxadura, hortz protesia edo antzekorik baldin bada zure arazoa, saia zaitez konponbidea bilatzen. Ez erre. Ez hartu botika eferbeszenterik. Ez hartu libragarririk. *laburtua eta egokitua.  http://revista.consumer.es/web/eu/20060701/salud/
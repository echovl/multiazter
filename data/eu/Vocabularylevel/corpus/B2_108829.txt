Docutec Trikimailurik behinenak Janari-hondarrak ez alferrik galtzeko trukurik behinenak aurkituko dituzu jarraian. OilaskoaOilasko egosiaren hondarrak oso ondo aprobetxa daitezke: kroketak egiteko, enpanadak edo enpanadillak betetzeko, edo kruxpetak prestatzeko. Ez dira batere txarrak lasagna egiteko ere. Lehenengoz eta behin, oilaskoa ondo-ondo garbitu behar da, azaltxoak eta hezurtxoak kenduko ditugu eta kontu handiz txiki-txiki egingo. Pasta egosiko dugu eta zatiak zapi garbi batekin lehortuko. Labe-azpil bat koipeztatuko dugu, eta ipiniko, pasta, oilaskoa, tomate frijitu pixka bat, gazta xehatua, eta nahi adina geruza jarriko ditugu, baina gainekoa pasta izan dadila beti. Bexamela eta gazta-apur bat botako ditugu, gainerretuta gera dadin. Eta ondoren... On digula! Hozkailua, txukun-txukunGarrantzizkoa da elikagaiak ondo gordetzea. Horrela, elikagaiek asko iraungo dute. Hozkailuaren goi-aldea 4°tik gora egoten da, atearen ondoan bezalatsu; erdiko eta behealdeko apalak hotzago egoten dira, eta fruta eta barazkiak kaxetan beroxeago. Arrautzak, berriz, beren lekuan jarri behar dira. Haragia eta arraina, berriz, lekurik hotzenetan. Fruta eta barazkia ez da lekurik hotzenean utzi behar, izotz daitezkeelako. Gainera, hozkailuan denbora asko egonez gero frutak eta barazkiak bitamina asko galtzen dituzte. Bestalde, fruta oso ondo mantentzeko, beharrezkoa da zuritu gabe eta osorik gordetzea, dagozkien kaxetan sartuta eta ahal den lehorren. Erdi-kontserbak hozkailuan gorde behar dira beti. Ez dira inoiz ere poto mailatuak sartu behar, puztuak eta oxido-kondarrak dituztenak.
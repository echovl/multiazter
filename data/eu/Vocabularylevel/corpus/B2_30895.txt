Docutec Automobila konpondu, eta matxura bera Lantegiak matxura konpondu eta kontsumitzaileak faktura ordaindu zuen, baina hurrengo egunetan automobila berriro ere eraman behar izan zuen, arazo berberak nozitzen zituelako. Kontsumitzaileak ibilgailua lantegira eraman zuen, motorea eta ur-galera konpon ziezaioten. Lantegiak konpondu eta kontsumitzaileak faktura ordaindu zuen, baina hurrengo egunetan automobila berriro ere eraman behar izan zuen, arazo berberak nozitzen zituelako. Konpontzeko alferrikako ahalegin batzuen ondoren eta automobila hilabetean erabili ahal izan ez zuelarik, kontsumitzaileak lantegiko arduradunari planteatu zion ¿ordaindutako faktura berme harturik¿ automobila doan konpondu edo, bestela, ordaindutako dirua itzul ziezaion. Horri lantegiak uko egin zion, bigarren matxurak aurrenekoarekin zerikusirik ez zuela argudiatuz. Horrenbestez, erabiltzaileak auzia jarri zion. Lantegiak argudiatutako huraxe berretsi zuen, ibilgailua behar bezala konponduta zegoela lehen aldi hartan eta hurrengoetan bestelako matxurak nozitu zituela. Bizkaiko Entzutegiak, ordea, 2004ko urriaren 26an emaniko sententzian, kontsumitzaileari eman zion arrazoia. Entzutegiaren arabera, egiaztatua dago automobila behin eta berriro sartu zela lantegi hartan: horrek esan nahi zuen ibilgailua ez zegoela behar bezala konpondua. Horrenbestez, erabiltzaileari ordaindutako diru-kopurua, gehi interes eta kostuak, itzultzera zigortu zuen lantegia.
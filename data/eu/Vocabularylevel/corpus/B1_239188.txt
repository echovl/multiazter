Docutec Txiklearen kontrako gerra Txiklearen kontrako gerra hasi dute Britainia Handiko hainbat hiritan. Britainia Handian urtero 150 milioi libra (217 milioi euro) erabiltzen dituzte, espaloian itsatsita gelditzen diren txikleak kentzeko. Horregatik, txikleak egiten dituzten enpresei zerga berezi bat ezartzea eskatu dute. Txikleak egiten dituzten enpresen aurkako gerra hasi dute Britainia Handiko hainbat hiritan, batetik, amorragarria delako kalean txiklea zapaldu eta oinetakoetan itsastea, eta, bestetik, diru asko uzten dutelako kalean gelditzen diren txikle horiek kentzeko. Britainia Handian urtero 150 milioi libra, 217 milioi euro, erabiltzen dituzte zeregin horretan. Horregatik, gastu horri aurre egiteko, txikleak egiten dituzten enpresei zerga berezi bat ezartzea proposatu dute Britainia Handiko hainbat hirik. Neurri horren alde daude, besteak beste, Londres, Edinburgo edo Cardiff hiriak. Londresen bakarrik urtean 180 milioi txikle pakete saltzen dira. Bi britainiarretatik batek txiklea mastekatzen omen du eta, ingurumenaren babeserako elkarteek salatu dutenez, txikle batek bost urte behar ditu desegiteko.
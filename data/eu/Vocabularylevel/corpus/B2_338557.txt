Docutec Gaur ni, bihar zu Ederra izenburua jarri diodana gaurko post-ari. Zertaz ari naizen? Ba, hilerri bateko sarrerako kartelari buruz. Eta txantxetan ari naizela uste baduzue, oker zabiltzate. Bada denbora gure aisialdi taldea ez dela Gaintza aldera joan. Baina han ibili ginenok (begirale nahiz haur), badakigu zer zirrara sortzen duen kanposantu atari batean horrelako hitzak irakurtzeak. Hona hemen xirimiri taldeko webgunetik hartutako argazkia. (Agian, oraindik, ez duzue sinestu...) Zer iruditzen??? Kanposantu atari honetako esaldia buruan bueltaka nebilkien, eta interneten jardun naiz honi buruz zerbait aurkitzeko intentzioan. Egia esan aipamen pare bat besterik ez ditut aurkitu, bata gainera egunkariko artikulu batean. Beste aipamenak, ordea, guztiz harritu nau. Ez nuen ezergatik horrelakorik espero. Foro batean pertsona batek euskarazko epitafioak nola idatzi galdetzen du. Baita erantzunak jaso ere. Eta egia esatea nahi baduzue.... ez zait ez Gaintzakoa xelebreena iruditu. Donostiako kanposantuan Laster esango da zuengatik, gaur esan oi dana gugatik: ill ziran!!! jartzen omen du. Konklusioak zeuek atera, niri ez zait ezer okurritzen....   Antzeko xelebrekeria gehiago, hemen.   
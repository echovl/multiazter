Docutec Argentinan sortutako bideojokoa Futboleko arbitroak edota jokalariak iraintzeko aukera ematen duen bideojokoa asmatu dute. 21 urteko argentinar batek sortu du "Futbol Deluxe" izeneko bideojokoa eta bertan bortizkeria edota dopatzea bezalako gaiak sartu ditu. 21 urteko argentinar batek sortu du "Futbol Deluxe" izeneko bideojokoa eta bertan bortizkeria edota dopatzea bezalako gaiak sartu ditu. Santiago Siri izena du bideojokoa asmatu duen gazteak eta hauxe esan du jokoaren harira: "Europan egiten diren bideojokoetatik ezberdina izango zen zerbait egin nahi genuen eta geure ideiak, geure idiosinkrasia sartu ditugu". Futbolak pasioa sortzen du Argentinan, baina "gizarteko beste arazo guztiak ere biltzen ditu: bortizkeria, mugimendu ilunak, ustelkeria..." adierazi du Sirik eta horiek guztiak sartu ditu bere bideojokoan. Gauzak honela, joko berrian jokalariak beldurtu, arbitroa iraindu eta beste hainbat gauza egin daitezke eta hurrengo bertsioan partiduak "manipulatzeko" aukera ere egongo omen da. Bideojokoan, gainera, jokalariek debekatuta dauden sustantziak har ditzakete beren errendimendua hobetzeko. "Futbol Deluxe" izeneko jokoa Argentinan bakarrik dago salgai une honetan eta 10 dolar inguru balio du. Hemendik urtebetera Espainian, Britainia Handian eta Estatu Batuetan saltzen hasiko dira.
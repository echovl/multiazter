Docutec Pixka bat hobea, baina nahiko eskasa Eguraldi-iragarpena JOXE LANDA   GAUR. Batez beste, atzo baino zertxobait epelago eta euri gutxiago. Goiz partean ekialdetik joko du haizeak, eta ipar ekialderantz egingo du gero. Giro lainotsua eta motela. Goiz partean ateri samar, eta arratsaldean euri lardatsa. Tenperatura apur bat igoko da, baina fresko jarraituko du. Atzo baino hobea, baina grazia gutxiko eguraldia. BIHAR. Pattal antzean jarraituko du eguraldiak. Haizeak iparrerantz egiten duen heinean, freskatzeko joera hartuko du. Lainotsu eta motel, eta tarteka zirimiri moduko euri lardatsa. Oro har, haizea ahul samar ibiliko da, baina iluntze aldera bizkortuko da apur bat. Laino maskalekin giro hezea eta grazia gutxikoa.
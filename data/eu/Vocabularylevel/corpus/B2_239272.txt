Docutec Lana eta bizkarra Pisu astuna ibili edota jarrera behartuan egoteak eragiten ditu kalte handienak eta etxegintzako langileek, erizainek eta gidariek izaten dituzte arazo handienak. Lanuzte asko eragiten ditu bizkarreko minak. Gero eta gehiago. Garai batean, lan fisikoekin lotzen genuen bizkarreko mina, baina medikuntzan asko aurreratu da azken urteotan, eta adituak konturatu dira ordu askoan jarrita egoten diren langileei ere minberatzen zaiela bizkarra. Hala ere, Pisua erabili beharreko lanetan sortzen dira lesio larrienak, Gavin Griffith fisioteraPeutaren arabera: «Bizkarra gehien behartzen duten langileak Pisua altxatu nahiz mugitu behar dutenak dira. Bizkarraren bukaera aldean sortzen dira lesioak, gerri ornoetan, eta kalte larriak izaten dira». Bizkarreko minaren inguruko eskola Praktikoak eman ditu Griffithek, Bilbon. Lesio horien artean larriena ornoarteko diskoko hernia da. Pisu handia erabiltzeak kalte handia egiten die bizkarreko azken ornoei. Izan ere, besoekin altxatutako Pisu osoa eusten da haiekin, eta haien artean dagoen diskoarekin. Diskoak belakien modukoak dira eta barnean gelatinaren tankerako egitura dute. Diskoa aPurtzean, gelatina hori kanPora irten eta hernia sortzen da. Sendatze Prozesua luzea eta neketsua da, baina senda daiteke. «Ariketa batzuk egin behar dira bizkarra eusten duten muskuluak indartzeko eta diskoaren gelatina bere onera itzultzeko, gogorra da baina egin daiteke», azaldu du Griffithek. Gerrialdeaz aParte, bizkarreko goialdean ere, lePoaldean alegia, lesio asko izaten dira. Normalean gihar hausturak izaten dira, eta Postura behartu bat mantentzeak eragiten ditu. «Denbora luzez Postura behartu batean egon behar dutenek, adibidez iturginek edo ile-aPaintzaileek, asko behartzen dituzte zerbikalak». Baina, jesarrita egiten diren lanetan ere behartzen da bizkarra: «Tentsioa Pilatzearen ondorioz kontrakturak eta buruko minak izaten dituzte horiek». Gero eta jende gehiago dago talde horretan, ordenagailu aurreko lanak asko ugaritu direlako, besteak beste. Jesarrita egiteko lanak dituztenen artean, gidarien kasua nabarmendu du Griffitek. Gidariek ordu asko egiten dituzte jarrita. Hala, bizkarraren goialdean tentsio handia Pilatzen dute egunaren bukaerarako. Bizkarreko lesio gehien izan ohi dituzten taldekoak dira gidariak. Horiez gain, etxegintzako langileak eta erizainak izaten dira fisioteraPeutengana sarrien jo behar izaten dutenak. Zaindu beharrekoa Zerbikaletako zein gerrialdeko mina kendu, edo, gutxienez, mina arintzen lagun dezake fisioteraPeutak. Hala ere, aurrerantzean arazo gehiago ez izateko, ezinbestekoa da bizkarreko kurbadura naturala mantentzen ikastea, Griffithen arabera: «Jende askok jotzen du fisioteraPeutengana bizkarreko mina kentzeko, eta egia da mina kentzen dugula. Baina, nik uste dut horrela ez dela arazoa behin betiko konPontzen. Kontua da ez gaudela ohituta jarrera egoki bat mantentzen. Bizkarreko kurbadura egokia mantentzen ikasi behar dugu, horrela arazo gutxiago edukiko dugulako». Kurbadura hori mantentzen ikasteko Rivas izeneko metodologia irakasten du Gavin Griffithek. Ariketa desberdinak biltzen ditu metodologia horrek. Ariketak behin eta berriz errePikatzearen ondorioz bizkarra eusten duten muskuluak aktibatzen dira, eta jendea ohitu egiten da kurbadura hori mantentzera Griffithek azaldu duenez: «Jarrera egokia mantentzen ikastea bizikletan ibiltzen ikastearen modukoa da; sarri eginak erakusten du. Hiru muskulu desberdin aktibatzen dira: dortsalak, sabelalde barrenekoak eta iPurmasailekoak». Hiru muskulu horiek erabiltzen ohituta, bizkarreko kurbadura mantentzen ikasten da eta bizkarreko mina arintzen da. Ariketak eguneroko jardueretara moldatzean dago gakoa. Ikasi ostean ere, aldiro-aldiro egin behar dira ariketa horiek, normalean erabiltzen ez diren muskulu horiek aktibatuta mantentzeko.
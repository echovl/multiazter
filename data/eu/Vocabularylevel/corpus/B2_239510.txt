Docutec Obesitatea haurtzaroan Dokumentu honetan, janari lasterraren kalteez hitz egiten digu medikuak: 6-9 urte bitarteko haurren %15,9 obesoak dira. Bukaeran, test bat dago, jakiteko ea seme-alabek obesoak izateko arriskua duten. JABIER AGIRRE / 6 eta 9 urte bitarteko haurren % 15,9 obesoak dira. Datu hori oso larria da. Elikadura desegokia da, aditu gehienen ustez, haurren obesitatearen arrazoi nagusietakoa. Asko dira obesitate hori eragiten duten faktoreak, baina nik bi aipatuko nituzke: kaloria gehiegi hartzea eta horiek gutxi erretzea. Janari lasterra edo zabor-elikadura nahiko desorekatua da, janari lasterrek azukre, gehigarri eta gantz gehiegi baitituzte. Gainera, halakoak jaten dituztenek lekale, barazki eta fruta gutxi jaten dituzte; hestebeteak, haragi gorria eta opil industrialak, berriz, behar baino gehiago. Haurren obesitatearen kontrako neurririk egokiena prebentzioa da. Hona hemen horretarako aholku batzuk: -          Familiak izan behar du eredua. -          Kontuz azukrea duten edariekin. -          Telebista gutxiago, ariketa gehiago   Testa: zuen seme-alabak obesoak izango al dira? 1.- Egunero egiten dute jarduera fisikoren bat: ibili, korrika egin... Bai-1 Ez-0 2.- Astean bizpahiru aldiz egiten al dute kirola? Bai-1 Ez-0 3.- Opil industrialak, azukrea duten edari freskagarriak, aldez aurretik prestatutako jakiak eta litxarreriak jateko ohitura al dute? Bai-1 Ez-0 4.- Hiru ordu baino gehiago ematen al dute egunero telebista ikusten? Bai-1 Ez-0 5.- Bost barazki arrazio eta fruta bat jaten al dituzte egunero? Bai-1 Ez-0 6.- Gurasoetakoren bat obesoa al da? Bai-1 Ez-0 Kontatu puntuak: 0-1  puntu: Daramaten  bizimodua kontuan hartuta, obesitatea izateko arrisku handia dute. 2-4 puntu: gauzak aldatzea komeni da. Gainontzean, obesitatea izateko arriskua dago. 5-6 puntu: Zuzen seme-alaben bizimodua osasungarria da oso; beraz, harritzeko litzateke obesitatea izatea.
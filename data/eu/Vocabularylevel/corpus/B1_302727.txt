Docutec Gizon batek mekanikaria salatu du, sei urte igaro eta gero autoa konpondu ez diolako Argentinako liburu-saltzaile batek autoa 2000ko abuztuan eraman zuen tailerrera, berriz margotu eta txapa konpontzeko, baina 2.314 egun geroago egin gabe dago oraindik. Sei urte daramatza auto bat "konpontzen"Argentinako mekanikari batek eta oraindik ez du amaitu. Zehazki, 2.314 egun daramatza FIAT 600 markako ibilgailuak tailerrean. 2000ko abuztuan eraman zuen jabeak autoa tailerrera, berriz margotu eta txapa konpontzera. Kotxearen jabeak gaur egun 73 urte ditu eta erretiratua dago, baina lehen liburu-saltzailea zen eta autoa lan egiteko erabiltzen zuen. Autoak oso itxura txarra zuen eta, horregatik, ibilgailua konpontzea erabaki zuen zozketa batean irabazitako diruarekin. Tailerrera eraman zuen autoa, eta orain arte. Tailerreko ugazabak aitzakiak eta aitzakiak jarri dizkio urte luze horietan eta berak itxaron egin du, auzitegietan ez amaitzeko, baina, azkenean, salaketa jarri behar izan du. Gizona jubilatu egin da, Argentinak sei presidente izan ditu eta munduko bi futbol txapelketa jokatu dira. A zer pazientzia izan duen gizonak!
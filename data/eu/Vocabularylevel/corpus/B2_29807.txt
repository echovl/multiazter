Docutec Margaret Thatcher Gaurko egunean duela 25 urte Margaret Thatcherrek lehen ministro kargua hartu zuen Londresko Dowing Streeteko 10.ean. Alderdi Kontserbadoreak hauteskundeak gehiengo absolutuarekin irabazita, gaurko egunean duela 25 urte Margaret Thatcherrek lehen ministro kargua hartu zuen Londresko Downing Streeteko 10.ean. Moskuko egunkari batek Burdinazko andrea goitizena jarri zion, zuen izaera irmoa eta autoritarioa zela eta. Abizena Roberts izan arren, ohitura anglosaxoniarrari jarraiki, senarrarena, Denis Thatcher aberatsarena, hartu zuen ezkontzean. Etsai asko egin zituen britainiarren artean, baita Erresuma Batuak okupatzen duen Irlandako iparraldean ere. Lagun eta aliatuak ere, hala nola garaikide izan zuen AEBetako presidente Ronald Reagan. Enpresak pribatizatzeko eta zerga berriak ezartzeko politikarekin protesta eta greba ugari zein sindikatuen haserre bizia eragin zituen. Bere agintepean pobreen eta aberatsen arteko tartea handitu zen. 1983an eta 1989an berriz hautatu zuten. Europako Batasunarekiko erakutsi zuen uzkurtasunak tirabirak eragin zituen alderdi barruan, eta 1990an dimisioa eman zuen.
Docutec Landare ugari galtzeko arriskuan Osasun Mundu Erakundeak (OME) adierazi duenez, sendabelarren gehiegizko salmentak arriskuan jar dezake landare mota ugarik bizirik irautea. Tartean badira arrakasta handiagoa duten sendabelarrak. Horietakoa da, hain justu ere, ginseng-a. Osasun Mundu Erakundeak (OME) adierazi duenez, sendabelarren gehiegizko salmentak arriskuan jar dezake landare mota ugarik bizirik irautea. Hori dela-eta eta horrelakorik gerta ez dadin, OMEk belar ekoizleei gomendio batzuk eman dizkie, esplotazioak biodibertsitatea arriskuan jar ez dezan. Tartean badira, besteek baino arrakasta eta erabiltze handiagoa duten sendabelarrak. Horietakoa da, hain justu ere, ginseng-a, batez ere, nerbioek eragindako digestio arazoak sendatzeko erabiltzen dena. Ginseng basati mota batzuk, horien artean, amerikar basatia, galzorian daude egun, gehiegizko esplotazioaren ondorioz. Gauza bera gertatzen da beste landare batzuekin ere. Prunus africana arbolaren azala ere asko erabili izan da prostatako eritasunak sendatzeko. Egun landare horren eskaria nabarmen handiagoa da eskaintza baino, eta horrek arriskuan jartzen du zuhaitz mota horrek bizirik irautea. Eskariak ez ezik, sendabelarrak biltzen dituzten enpresen trakeskeriak ere modu nabarmenean egiten diete kalte zuhaitz horien iraupenari; izan ere, eritasunak sendatzeko azala biltzea nahikoa bada ere, zenbait ekoizlek azalaren gehiegizko zatiak hartzen dituzte, eta horren ondorioz, zuhaitzaren heriotza eragiten dute. Harpagophytum procumbes izeneko belarra ere gehiegi ustiatzen den beste espezie bat da. Namibia da belar horren esportatzaile garrantzitsuena. 15.000 laborari inguruk jarduten dute belar hori lantzen, eta 24 urtean nabarmen jaitsi da uzta, %85 inguru, hain justu ere. Horiek horrela, OMEk hainbat aholku eman nahi izan ditu. «Jokaera hauek kontrolatzen ez badira hainbat belar espezie desagertu egingo dira, eta, era berean, habitat aberatsak desagertzea eta errekurtso naturala urritzea eragingo du», gogorarazi du OMEk. Hori dela-eta, produktoreei laborantza arrazionala eta etorkizuneko uztak kaltetuko ez dituena egiteko gomendioa eman die  
Docutec Bikaintasunaren eraldaketa isila Kalitatearen ziurtagirien inguruko artikulua. Egunkariaren monografiko bateko erdiko artikulua da. (24 orrialde). Monografiko horretan kalitatearen inguruan gai hauek datoz: enpresentzako inkesta, ziurtagiri berdeak, ikastetxeak, euskara, enpresa txikiak... Bezeroarena ez ezik, enpresa osoaren atsegina bilatzen du pentsamendu berriak. Iraultza ekarri du horrek. Enpresak beti aritu dira kalitatearen bila, etengabe, horrek bermatzen baitu bezeroa kontent izatea. Hala ere, askotan beste ezaugarri bati lotu zaio: luxua eta dirua —urrun geratzen dira errentagarritasunaren legepean mugitzen diren enpresa gehienentzat—. Bestalde, kalitatea beti produktu nahiz zerbitzuari lotua egon da, eta bere mugetan hasi eta bukatzen den ezaugarri multzoa da hori. Haize berriak datoz, ordea. Isilean datorren iraultza baten deia da. Pentsamendu berri honen arabera, orain ez da bezeroaren atsegina bakarrik bilatu behar, enpresan parte hartzen duten langileena. jabeena (akziodunak), hornitzailearena eta gizartearena berarena ere bilatu behar da. Esaldi honek, bere arruntasunean, irauli egiten du XX. mendean gehiengo izan den enpresariaren pentsamoldea. Berehalako errentagarritasuna ez da bidea. Produktuak, kalitatezkoa izateaz gain, heste oinarri batzuk ere eduki behar ditu. Langileak ez dira "giza baliabide" bat, enpresaren barnean bere dohainak landu ditzakeen pertsonak baizik, bai enpresa bai langilea proiektu berean murgildurik. Hornitzaileek eta enpresan inbertitu duten akziodunek ere kontent egon behar dute. Azkenik, enpresa ez da gizartetik at bizi, haren eskakizunei erantzun behar die. eta ingurugiroa errespetatu. Pentsamendu honen zabaltzaileek Guztizko Kalitatea edo Bikaintasuna deitzen diote. Kalitatearen bilakaera Mende honetan kalitatea modu askotan ulertu da. Bilakaera horretan urrats asko eman izan dira. Hasieran, kalitatea inspekzioa baino ez zen. Behin produktua egina zegoela, bezeroen artean banatu aurretik azterketa bat pasatu behar izaten zuen, eta gutxieneko maila bat ematen ez zutenak, edo produktu kaskarrak zirenak baztertu egiten zituzten. Hala ere, inspekzioak kostu handiak ekartzen zizkion enpresari. Ondorioz, geroago produktuaren kontrola ezarri zen. Estatistikaren legeak erabiliz, produktuaren eredu batzuk hartzen ziren eta berauen bítartez akatsen proportzioa jakiten zen. Ondoren, akats hauek identifikatzea baino ez zitzaien geratzen Kalitateak garestia izaten jarraitzen zuen. Hurrengo pausoa prozesuaren kontrola izan da. Kalitate departamentuaren mugak hautsi ditu. Jada azterketa ez da produkzioaren azken urratsetara mugatzen, eta enpresa baten sail guztien kontrola izatera behartzen du. Honek, egonkortasuna emateaz gain, etorkizuneko eginbeharrak aurreikusteko gaitasun handiagoa eskaintzen die enpresariei. Honela aldaketak ez datoz halabeharraren bidetik. Enpresa kudeatzeko modu honi Kalitatearen Ziurtapena deritzo. Testuinguru honetan sartzen dira kalitate sistema bat ezartzeko estandarrak. Ezagunena ISO—9000 saila da. Arau hauek 1987. urtean kaleratu zituen ¡SO erakundeak (International Standards Organization). Bost urtetik behin berritu egiten ditu. Azkenekoa 1994. urtean izan zenez, gaur egun beste komisio tekniko bat honen berriztapena ari da aztertzen. Argitalpena urtearen amaierarako espero da. Arau sail honek ez du kalitate sistema bat ezartzen; zein baldintza bete behar diren adierazten du. Enpresa batek askatasun osoa du bere jarduerara ongien egokitzen den eredua aukeratzeko. ¡SO 9004k, zehazki, kalitate sistema baten ezarpenerako arau orokorrak proposatzen ditu. Kalitate sistema batek zein elementu behar dituen adierazien du, ardurak nola banatu, arriskuen ebaluazioa nola egin... Ondoren ISO 9001, 9002 eta 9003 estandarrek kalitate sistemaren ezarpenerako hiru eredu konkretu proposatzen dituzte. ISO 9001ek enpresa baten zenbait atal ukitzen ditu (diseinua, garapena, produkzioa, instalazioa eta salmenta ondoko zerbitzua). ISO 9002k, produkzioa, instalazioa eta salmenta ondokoa ukitzen ditu eta ISO 9003k, inspekzioa eta azken saioak. EFQM Europako Kudeaketa Eredua—EFQM (European Foundation for Quahity Management) Guztizko Kalitatea lortzeko eredua edo tresna da. Ez du egitura bakarra, baina funtsezko oinarrien artean hauek ditugu: zuzendaritzak enpresan parte hartzen duten guztien atsegin orekatua bilatu behar du: kudeaketak antolamendu guztia bezeroarengana zuzentzen du, etengabe hobetzeko helburuarekin; zuzendaritza da proiektuaren hedatzaile eta adibide; langile bakoitzaren garapena bultzatu behar da, eta proiektuarekin bat egin dezatela; enpresaren jarduera planifikatu—egin—egiaztatu—berritu ahala. mugitu egin behar da gelditu gabe: hornitzailearekiko harremanek konfiantzan oinarrituak behar dute izan, haien legezko eskakizunak beteta; erakundeak etika bat behar du izan eta komunitateko gizarte ekintzetan parte hartu behar du. Eredu honi jarraituz, Kalitaterako Euskal Fundazioak, Eukalitek, Urrezko Q eta Zilarrezko Q sariak banatzen ditu baina berau ez da lehiaketa bat. aztertzaileen ebaluazio bat pasatu ondoren bere merituak jasotzen dituen ezaugarri bat baizik.
Docutec Hegazkina berandu iritsi eta ekipajea galdu zioten Hegazkina Bartzelonatik berandu irten zenez, ezin izan zuen Nurembergeko lotura egin. Hiri horretako aireportura iristean ikusi zuen bere bi maletak bidean galdu eta, azkenean, bietako bakar bat agertu zela. Bidaiariak auzitara jo zuen. Kontsumitzaileak aire konpainia batekin Bartzelona-Paris-Nuremberg bidaia kontratatu zuen, hainbat lan-bileratara joateko. Hegazkina Bartzelonatik berandu irten zenez, ezin izan zuen Nurembergeko lotura egin. Hiri honetako aireportura iristean ikusi zuen bere bi maletak bidean galdu eta, azkenean, bietako bakar bat agertu zela. Galdutako maletagatik (20 kilokoa) 549,47 euroko indemnizazioa eman zioten. Galdu baina biharamunean agertu zen beste maletagatik (9 kilokoa), berriz, konpainiak galtze-arauak aplikatuz, 3,5 kiloko maletari zegokiona ordaindu zion. Erabiltzailearen ustez, konpainiak ez zion ordaindu ez eraginiko kalte morala, ezta galarazitako dirua ere, eta auzitara jo zuen. Entzutegiak, 2004ko otsailaren 4eko epaian arrazoia hein batean soilik eman zion: higiene-produktuetan eginiko gastuengatik 65 euroko indemnizazioa eta jasaniko angustia eta itolarri psikikoarengatik beste 600 euro jasotzeko eskubidea aitortu zion; inola ere ez, ostera, atzerapenak eraginiko kalte moralengatik erabiltzaileak eskaturiko 1.502 eurokoa, ezta ekipajea galtzearen ondoriozko kalte moralengatiko 1.202 eurokoa ere, angustia ez baita hainbat atal edo partidatan banatzeko modukoa, Entzutegiaren iritziz.
Docutec Emakume batek 16. umea izan du Arkansaseko (AEB) 39 urteko emakume batek 16. umea izan du. Gainera, haur gehiago izateko asmoa duela baieztatu du, haren esanetan, umeak "Jainkoaren bedeinkazioa" direlako. Arkansaseko (AEB) 39 urteko emakume batek 16. umea izan du, eta, bere senarrak adierazi duenez, haur gehiago izateko asmoa du. Michelle Duggar oso pozik azaldu da, azken zortzi urteetan izandako lehenengo neska jaio delako. Jim Bob Duggar aitak, bere aldetik, ama eta umea oso ondo aurkitzen direla adierazi die komunikabideei eta jaioberriak 3 kilo dituela nabarmendu du. "Haurrak maite ditugu Jainkoaren bedeinkazioa direlako, eta, horregatik, Michellek ume gehiago izan nahi ditu", argitu du. Bederatzi komun, neska guztientzako logela bat, mutil guztientzako beste logela bat, sukalde komertzial bat, lau garbigailu eta lau lehorgailu dituen etxebizitza bat eraikitzen ari dira. Lehenengo haurra 21 urterekin izan zuen Michellek, ezkondu eta lau urtera. Gainera, 16 haurren artean biki batzuk daude eta gurasoek azaldu ez duten arrazoi batengatik, guztien izenak J letratik hasten dira.
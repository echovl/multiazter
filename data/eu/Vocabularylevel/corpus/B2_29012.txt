Docutec Agirre zaharra Koldo Izagirre boterearekin haserretu da beste behin. Euskadi Literatura Sarietako epaimahaikideek finalista aukeratu zuten Victor Hugoren "Idi orgaren karranka (Euskal Herrian gaindi,1843)", Koldo Izagirrek euskaratua. IGOR ESTANKONA   Berak asmatutako pertsonaia biztua balitz bezala, Koldo Izagirre boterearekin haserretu da beste behin. Euskadi Literatura Sarietako epaimahaikideek itzulpengintzako saileko finalista aukeratu zuten Victor Hugoren "Idi orgaren karranka (Euskal Herrian gaindi,1843)", Koldo Izagirrek euskaratua. Sarien araudiari jarraiki, idazleari dei egin zioten izate hori onartzen zuen jakiteko. Izan ere, finalista izendatu eta modu ofizialean argitara dadin arau guztiak onartzea eta, hala balitz, saria onartzea eskatzen baitzaie lanen egileei.Koldo Izagirrek, antza, ez zuen ez baietz ez ezetz esan, Euskadi Sarietara norbera aurkezten ez denez (zentzu horretan, Nobel Sarien antzekoa da) ez zitzaiola-eta bidezkoa iruditzen baldintzarik onartzea. Gauza da orain ez dela finalista. Araudiak horixe dio eta arauak aplikatzeko egiten ei dira, baina urterik urte sariketa auzitan egotea lortzen duten kudeatzaileei zer pentsatua eman behar lieke. Eusko Jaurlaritzako teknikariak orain dela aste bete "Berria"-n emandako azalpenek ez ninduten bete: "gerta zitekeen finalista ez agertzea saria emateko saioan, eta saria eman gabe geratzea" (?); "onarpen minimo bat eskatzen zaio idazleari" (zehaztu al daiteke hori?); "ezin ditugu izenak baimenik gabe ofizialki eta publikoki argitaratu. Horrela jokatuz gero, demanda aurkitzeko arriskua izango genukeela uste dut" (uste soila da, edo segurantza?). Denok ezagutu dugu saririk jaso nahi izan ez duen norbaiten kasua. Dela sariketaren filosofiarekin ados ez egoteagatik, dela sakonagoko arrazoiengatik, asko dira jaso gabe geratu diren dominak, ikurrak eta sosak. Halakoetan, normalean, jatortasunez errespetatu izan da aukera hori. Horretarako kapaz ez izateak ez du esan nahi, ordea, efikaziaz erabili ezin ditugun arauetan gotortu behar garenik arazo bat sortzen den bakoitzean, helburua dudan jartzeraino. Botere desbideraketa zantzuak momentuan ezabatu behar dira, bestela badirudi sari-banaketa baketsu bat izatea urteko itzulpenik onena hautatzea baino garrantzizkoagoa dela. Izan ere ga mugitu gabe ikusten.
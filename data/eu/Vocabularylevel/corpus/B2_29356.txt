Docutec Etxebizitzak metro gutxiago zituen Eskriturak sinatu baino lehen erosleak etxebizitza ikustera joan, eta, eraikitako 105 metro koadro bazituen ere, 73,76 metro koadro erabilgarri baino ez zituela ikusi zuen. Promotorearekin akordiorik lortu ez zuenez, auzitara eraman zuen. Etxebizitzak adostutakoak baino metro gutxiago zituen Kontsumitzaile batek, 1999an, eraikitzen ari ziren etxebizitza bat erosteko salerosketa kontratu pribatu bat sinatu zuen. Lehen ordainketa gisa 12.000 euro eman zizkion promotoreari. Kontratuaren arabera, etxebizitzak 105 metro koadro erabilgarri izango zituen; hala ere, kontsumitzaileari ez zioten eman ez planorik, ez kalitate memoriarik. Eskriturak sinatu baino lehen erosleak etxebizitza ikustera joan, eta, eraikitako 105 metro koadro bazituen ere, 73,76 metro koadro erabilgarri baino ez zituela ikusi zuen. Promotorearekin akordiorik lortu ez zuenez, auzitara eraman zuen, eta kontratua egindako ordainketa itzuliz kitatzea edo baliogabetzea eskatu zuen. Promotoreak argudiatu zuen, besteak beste, gertatutakoa kontratua idaztean egindako akats gramatikal soil bat zela: metro erabilgarriak zioen lekuan metro eraikiak esan behar zuen. Alacanteko Auzitegi Probintzialak, 2003ko maiatzaren 27ko epaiketan, kontratua kontura emandakoa itzuliz kitatzearen alde agertu zen. Entzutegiak dio metro erabilgarriak eta metro eraikiak nahastea promotoreari egotzi behar zaiola eta azalera txikiagoa duen pisu bat emateak, 32 metro gutxiago, negozioaren xedea zapuzten duela.
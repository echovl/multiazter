Docutec Miren Aranburu, Gorri isila, Gaztelupeko Hotsak, 2002 Miren Aranbururen ahots eztiarekin gozatu nahi baduzue, hona aukera berri bat. Ezagutzen duzuenok, eta ez duzuenok ere, liluratu baietz! Jazza kantari. Horixe jartzen du Gaztelupeko Hotsak diskoetxeak banatutako orrietan, horixe dela Gorri isila diskoa. Eta egia esan, jazzean, diskoetan, normalean ez da hainbeste hitzik entzuten. Hemen bai: J. M. Iparragirre, Bernardo Atxaga, Pessoa eta Miren Aranburu bera. Horiek dira idazleak. Eta hasteko, ezuste bat, ezustea edo. Euskara emakume batekin konparatzen du: 'Euskara, emakume panpoxa, urre gorria, gure etxekoen poza. Nahi duzu paseatu plazatik at. Harrotu ilea, jantzi gona estua, hautsi bidea, ezpainak margotu kolore berriez. Beti bera, gauza bera zure leihotik, nahiz polita eta berdea behar duzu ireki, haize eman aurpegi zurbilari, euskara, emakume panpoxa... nahi duzu bidaiatu, bazterretan zikindu.'Hala bedi... Eta beste sorpresa bat: Carpe diem... Behar bada hori da piezarik alaiena musika aldetik. Eta azken saxo-pieza ederrak, 'Sur le cimes' letrarik gabekoak ere, baditu zati indartsuak. Doinuak Jean Louis Haurgousen-enak dira gehienak, eta kolaboratzaileen artean Iñaki Salvador ezaguna dago pianoa jotzen. Taldea kontrabaxuak eta bateriak osatzen dute.
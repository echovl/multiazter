Docutec Neurri bateraino gara geure gorputzaren jabe Filosofoarekin elkarrizketa. Genetikak sortzen dituen arazo sozial eta etikoei buruzko iritzia ematen du. Gure datu genetikoak ez dira guztiz geureak bere iritziz. Askatasuna balioa da, baina erantzukizuna eta elkartasuna ere bai. Victoria Camps ¿ F ilosofoa Itzal handiko filosofoa da Victoria Camps, Bartzelonako Unibertsitatean doktore gogoetari emana da guztiz, eta sakon murgiltzen daki arazoen muinean; genetikaren bilakaerari buruz jardun du asteon Bilbon, arinkeria eta errazkeriarik gabe, dotore. Arantxa Iraola / Bilbo ... ¿Pertsonok gure datu genetikoak zientzialarien esku lagatzeak erantzukizunez eta elkartasunez jokatzea esan nahi duela diozu , ezta? Bai, izan ere, gure gorputzaren eta gure datu genetikoen jabe gara, baina neurri bateraino bakarrik. Komunitate bateko kide gara, eta, ezin dugu ahantzi, hari ere zor gatzaizkio. ¿Datu genetikoak gordetzeko eta kudeatzeko era arrunt ezberdinak daude... Hala da. Gauza bat da gure datu genetikoak eta klinikoak osorik komunitatearen esku lagatzea. Hori egiten ari dira, esaterako, Islandian. Bertako herritarren informazio genetiko eta klinikoekin datu-base erraldoi bat egiten ari dira, zientzialariek azter dezaten. Beste gauza bat, berriz, norberak bere datu genetikoak ezagutzea da, eta era horretan, esaterako, malformaziodun umeak izatea saihestea. Hori egiteko obligazio etiko bat dago. ¿Zientzialariei zer konpromiso eskatu behar zaie datu genetikoekin lanean ari direnean. Nola ulertu behar dituzte beraiek erantzukizuna eta elkartasuna? Batetik, interes komertzial eta ekonomikoen uztarripetik kanpo aritzeko eskatu behar zaie; ezinbestekoa da hori. Halaber, beren helburuek argiak izan behar dute, jendeak ulertzeko modukoak. Soil-soilik orduan erdietsiko da zientzialarien eta gizartearen artean konfiantzazko harremana izatea. Ildo horretan zera utzi nahi dut argi, ona da zientziak aurrera egitea, baina lehen helburua betiere pertsonentzat onurak lortzea da. Lehentasun hori argi izan behar da beti. ¿Zientzialari eta herritar xumeen arteko harreman ahalik eta gertukoena bilatu behar da horretarako... Bai, baina beti ez da posible. Datu genetikoak, esaterako, botika konpainia edo datu-base erraldoi baten esku geratzen direnean harreman zuzena galdu egiten da. ¿Erantzukizuna eta elkartasuna etengabe aldarrikatzen du Victoria Campsek. Balio ederrak dira, dudarik gabe, baina gure gizartean ez daude oso hedatuta... Beti bota dira faltan balioak, hori ez da bizi dugun garai honetako ezaugarria. Baina nik uste dut era honetako auziak konpontzeko elkartasuna eta erantzukizuna gogor defendatu beharreko balioak direla. Beste balio bat bada, askatasuna, baina nire ustez ez dugu hain ozen aldarrikatu behar... ¿Victoria Campsek mugak jartzen al dizkio askatasunari? Bai. Izan ere, iruditzen zait abusatu egiten dela... Gauza bat askatasuna izatea da, eta bestea ondo erabiltzea. Askatasuna ondo erabiltzeak erantzukizunez erabiltzea esan nahi du. Askatasuna edukitzea ez da aski guztiok ondo bizitzeko, askatasuna ondo erabili behar da... ¿Heziketa da bidea? Bai, heziketa era oso zabalean ulertuta. Heziketa ez dira soilik eskolak eta familia. Heziketa dira komunikabideak, politika eta administrazio publikoa ere. Hori dena da heziketa. ¿Argi dago, behintzat, soilik arau juridikoek ez dutela deus konponduko, ezta? Hala da. Arau juridikoak behar ditugu, jakina. Soilik horietan oinarritzeak, ordea, izaki juridiko hutsak bihurtzera garamatza. argitasuna «Datu genetikoen inguruko informazioak ahalik eta gardenena eta ulerterrazena izan behar du» lehentasuna «Ona da zientziak aurrera egitea, baina lehen helburua betiere pertsonentzat onurak lortzea da» balio aniztasuna «Askatasuna edukitzea ez da aski guztiok ondo bizitzeko; askat  
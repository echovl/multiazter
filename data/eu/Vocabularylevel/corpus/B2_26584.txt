Docutec Mercahdising: nork erabakitzen du zer erosi? Kontsumitzaileak erosketa konpultsiboak egitera bultzatzeko hipermerkatuek, batez ere, erabiltzen dituzten hainbat teknika azaltzen dira bertan. JOSEBA ZINKUNEGI / Supermerkatu edo hipermerkatu batetik gurditxo edo saskitxoarekin paseatzea oso arriskutsua izan daiteke aurrez gure erosketa antolatu ez badugu: izan ere, erosi nahi ez genituen hainbat produkturekin irten gaitezke. Hurrengo artikulu honetan merkatariek produktuen salmentak igotzeko erabiltzen dituzten teknikak ezagutuko ditugu: merchandising izenez ezagutzen duguna. Salmenta teknikek aldaketa handiak izan dituzte azken hamarkadetan. Aldaketarik sakonena autozerbitzuarekin iritsi zitzaigun —bezeroak saltzaileari zuzenean ezer eskatu gabe produktuak erosteko ahalmena—. Estatu Batuetan 1930ean sorturiko salmenta kontzeptu berriarekin. Horren ondotik, teknika berriak landu ziren, merchandising izenez ezagutzen dena, produktuak erakargarriago bihurtu eta salmentak areagotu nahian. Hainbat faktorek eragiten dute gure erosketen aukeraketan, batez ere, supermerkatu eta hipermerkatuetan. Denda hauetako arduradunek teknika ugari erabiltzen dituzte eroslearen erosketa bideratu nahian. Hau guztia 1ottzeko behar beharrezkoa da produktuen eta inguruaren planifikazio egokia: ibilbidearen diseinua, ¿ merkataritza gunearen beraren antolaketa, atalen banaketa, panelak eta iragarki taulak, produktuen kokapena eta aurkezpena. PRODUKTU MOTA Produktuen kokapenak eta hauek aurkezteko moduak baldintzatu egiten du kontsumitzaileok merkataritza guneez dugun irudia. Merchandising-ak ez du soilik kontuan hartzen atal guztiak nola egokitu behar diren; hauen arteko harremana ere egoki antolatzeko ahalegina egiten du: kokapen logikoa gorde behar dute kontsumitzaileon norabidea zuzentzeko eta gure erosketak bultzatzeko. Espazio faktore hauei salgaiena gehitu behar zaie. Kontsumitzaileok gehien saltzen diren produktuetara jotzeko ohitura dugu. Produktu erakargarriak izaten dira gehienetan, eta ez da kasualitatea batzuk eta besteak urrun aurkitzea. Honen helburua zera da: kontsumitzaileok merkataritza gunearen ahalik eta leku gehienetatik igarotzea produktu horiek eskuratzeko, horrela, ibilbide horretan ikusten ditugun eta aurrez erostea pentsatzen ez genituen produktuak erosiko ditugulakoan. PRODUKTUEN KOKAPENA Produktuen kokapenean kontsumitzaileon jarrera erabakigarria da. Horrela, erosketa konpultsiboa (hau da, pentsatu ez diren produktuak erostea) bultzatzen duten ohiko lekuak irteerako kutxak izaten dira, normalean ilara luzeak izaten baitira eta erosleak denbora izaten du hor kokatuta dauden produktuak begiratzeko eta azken unean erosteko. Pentsatzea eta denbora hartzea eskatzen duten erosketetarako. espazioak zabalak izaten dira,. eta patxadaz ibiltzeko aukera eskaintzen dute. Produktuen pisuak tamainak eta hauskortasunak ere badu zeresana atalak bereizterakoan. Adibidez, edariak ibilbide naturalaren azkenaldean kokatzen badira, salmentak jaitsi daitezke, erosleok gure gurditxoan lekurik gabe gera gaitezkeelako edota erosketa hasieran hartutako produktu hauskorrak (arrautzak, esaterako) apur daitezkeelako. Supermerkatu eta hipermerkatuetan produktuak kokatzen dituzten enpresariek badakite erakusteko toki onenak non dauden. Saltzaileek beren produktuak toki onenetan jarri ahal izateko dirutza ederrak ordaintzen dituzte; hartara, beren produktuak arreta merezi duten lekuan ezar ditzaketelako, jende andana pasatzen den lekuetan edo denbora dezente egon behar  den tokietan. Honek guztiak toki beroez eta toki hotzez hitz egitera garamatza. Toki beroetan, salmenta handiak izaten dira, eta erosketa «inpultsibo» asko. Hauen artean, apalen goiko aldeak, merkataritza gunearen aurrealdea, kutxa inguruak edo argiztapen handia duten guneak nabarmendu behar dira. Toki hotzetan, aldiz, gaizki argiztatuak, dekorazio gutxikoak edo zutabeen atzeko aldeak izaten dira. Lehengaiak diren produktuak, hala nola, olioa, azukrea. esnea eta ogia elkarrengandik oso urrun kokatzen dira, eta toki hotzetan. Aldiz, galkorrak direnak. arrainak, haragiak. eta barazkiak barrenean kokatzen dira. hartara kontsumitzaileok saltoki osoa zeharkatu dezagun. GIRO EGOKIA Salmenta giroak ere badu bere zeresana erosketak bultzatzeko garaian. Horrela, hainbat animazio teknika erabiltzen dira kontsumitzaileak erostera bultzatuko dituen giroa sortzeko. Horrela. merchandising-ak gehien erabiltzen duen teknika erakusketa edo dastapen stand-a izaten da; gisa horretan, kontsumitzaileoi produktua hurbiletik ezagutarazteko aukera ematen digute eta produktuaren onurak zuzenean ezagutzeko modua. Egokiak izaten dira, batez ere, elikagaiak eta edariak sustatzeko. Teknika hauek eta beste hainbat kontsumitzaileon erosketa ahalmena baldintzatzeko erabiltzen dira, gehienetan erosleok jakitun izan gabe. Horregatik, egin beharreko erosketen zerrenda zehatza egitea funtsezkoa da alferreko kontsumoan eror ez gaitezen.  
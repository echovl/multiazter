Docutec Menopausia eta zoriona Agentziako albiste laburra. Ikerketa batek dioenez menopausiaren ondoren 30 urte bizi ohi dira emakumean eta gehienek urte zoriontsuak direla diote. Erresuma Batuan inkesta bat —Jubilee Report— egin diete menopausia igaroa duten emakumeei. Arrunt baikor azaldu dira gehienak. %76k beren osasuna hobea dela esan dute, eta %65ek, berriz, zoriontsuagoak direla lehen baino. Inkestaren egileek datuen baikortasuna nabarmendu dute. Izan ere, batez besteko adinak gora egin ahala, gero eta ugariagoak dira menopausia igaro ostean urte ugari bizi diren emakumeak. «Beste 25-30 urte bizi daitezke emakume asko eta asko», gogoratu du Bristol Royal Erizaintza Zentroko aditu Annie Evansek. Horregatik, urte horietako guztietako osasuna ondo zaindu behar dela nabarmendu du.
Docutec Arretaz bainatu! Urtero-urtero prentsak eta telebistek itotzeagatiko heriotza askoren berri ematen digute. Hondartzetan itotzen direnen profila aski zehaztua dago: gizonezko kirolaria, 18 urtetik 25 bitartekoa edo, bestela, erretiro hartutakoa. Hau da, bere buruaren irismena ez ezik, ingurunea ere ederki ezagutzen omen duen pertsona horrek itsasoaren egoeraz edo gune jakin batzuetan arriskua (bainuak eta kirol nautikoak praktikatzea, harkaiztegietatik gertu edo bandera gorriarekin) iragartzen duten seinaleen aurrean itsuarena egiten duena.   Pulunpa egiteak ere osasun arazo mordoaren kausa da: zolduretatik (otitis, konjuntibitis, etc.) hasita, egoera larri-larrietaraino: burezurraren, orno zerbikal eta gainontzeko hezurren hausturak etab. Osasunaren Mundu Erakundeak emaniko datuen arabera, zuhurgabekeriazko murgilaldiek bizkarrezur-muinaren lesioen %6 sortarazten dute. Izan ere, Toledoko Paraplegia Zentro Berezian uda partean egiten diren sarreren %80 pulunpa bortitzaren ondoriozko istripuek sortarazi dute.  
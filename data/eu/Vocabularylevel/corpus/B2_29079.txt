Docutec Energia aurrezteko bideak Neurri sinple eta gutxi batzuk kontuan hartzea aski da gehiegizko kontsumoari aurre egiteko. Dokumentuan ondorengoak aipatzen dira: sukaldea, autoa, argia, ura, aireztapena eta etxeko tresnak. Neurri sinple eta gutxi batzuk kontuan hartzea aski da gehiegizko kontsumoari aurre egiteko.   SUKALDEAN Janaria prestatzean ere energia aurreztu daiteke; eta, horretarako, nahikoa da zartaginak eta eltzeak tapa batekin estaltzea bezalako neurri sinpleak hartzea. Sutan dagoen oinarriak ez du eltzea baino handiagoa izan behar, zeren, kasu horretan, beroak alboetatik ihes egingo baitu. Jakia irakiten hasten denean sua gutxienera jaitsiz gero, beroari eutsiko zaio eta energia gutxiago gastatuko da. Gainera. hondar-beroa ere aprobetxa daiteke. Sua ontzia kendu baino 5-lO minutu lehenago, itzaltzen bada. Neurri hauek hartuta, posible da energian %20 aurreztea. Labean zerbait eginez gero, itxita edukitzea eta ahalik eta gutxiena irekitzea gomendatzen da. Izan ere, sarritan zabaltzen bada, pilatutako beroaren %20 galtzeko arriskua dago. Ohiko plaka eta labeekin alderatuta. mikrouhin labeek denbora eta energia asko aurrezten dute. AUTOA Frogatua dago, astiro gidatzen denean, olioa %50-60 inguru aurrezten dela. Horretaz gain, ingurumena ere askoz gutxiago kutsatzen da. Autoak orduko 100 kilometroko abiaduratik gora egiten duenean, haizearen aurka energia asko gastatzen du, eta, horrenbestez, bidaia garestiagoa izango da. Energia aurrezteko beste bide batzuk hauek izan daitezke: bat-batean abiadura azkartzea eta mantsotzea saihestea, eta leihoak itxita bidaiatzea. URA Bizitzeko ezinbestekoa den uraren gehiegizko kontsumoari aurre egiteko, aski izan daiteke ondoko neurriak hartuta: batetik, hortzak garbitzean, txorrota itxita izatea; bestetik, bainuaren ordez dutxa hartzea; eta, azkenik, komuna zabortegi gisa ez erabiltzea. Ur beroaren kasuan, komenigarria da termoaren irteeran balbula nahaslea jartzea. Horrela, tenperatura egonkorrean aterako da ura, eta, ondorioz, gutxitu egingo da kontsumoa. ARGIA Ohiko bonbillen ordez kontsumo txikiko lanparak jarrita, energia elektrikoan %80 aurreztea lortzen da. Lanpara halogenoak garestiagoak dira, baina hiru abantaila dituzte: argi gehiago eskaintzen dute, berdin kontsumitzen dute, eta 2 edo 3 bider gehiago irauten dute. Hodi fluoreszenteak bonbilla arruntekin konparatuz, hamar aldiz gehiago irauten dute, eta eraginkorragoak dira. Horrenbestez, lanpara fluoreszenteak jartzea gomendatzen da, baldin eta argi gehiago eta epe luzeagoan behar bada. AIREZTAPENA Etxebizitza aireztatzearen beharrizanaz denok dugu berri, baita goizeko lehendabiziko orduetan egitearen komenigarritasunaz ere. Alabaina, neguan edo hotza egiten duen edozein egunetan, nagikeria pixka bat eman dezake leihoa parez pare zabaldu beharrak. Hala ere, horrelako egunetan ere etxea aireztatzea aholkatzen da. Hori bai, leihoak ez dira goiz osoan irekita utzi behar, nahiz era askok eta askok pentsatu horixe dela etxea aireztatzeko biderik egokiena. Egunero 10 minutuz aireztatzea nahikoa da etxebizitzaren eta bertan bizi direnen ongizatea bermatzeko. Bestalde, aireztapena berogailua edota aire girotua piztuta ez daudenean egin behar da. Kontrakoa egitea dirua alferrik gastatzea izango litzáteke. ETXEKO TRESNAK Garbigailua eta hozkailua edozein etxetan aurkitzen diren ohiko aparailuak dira, eta asko erabiltzen direnak, gainera. Garbigailuarekin, tenperatura baxuko garbiketa programak erabili behar dira. Esaterako, garbiketa 90 gradutan egin beharrean 60 gradutan egiten bada, ia erdira jaitsi daiteke energia gastua. Ur, garbikari eta energia gutxiago gastatzeko eta garbigailuaren iraupena luzatzeko, ez da martxan jarri behar, beteta ez badago. Ikuzgailu berria erosi behar izatekotan, abiadura lasterreko zentrifugatua duena aukeratzea aholkatzen da, beste batzuek baino energia gutxiago kontsumitzen baitute. Hozkailuekin, komenigarria da egiaztatzea ateak zailtasunik gabe eta behar bezala ixten direla. Jaki berorik ez da zuzenean hozkailuan sartu behar. Lehendabizi, kanpoan utzi behar dira, eta hozten direnean bakarrik sar daitezke.
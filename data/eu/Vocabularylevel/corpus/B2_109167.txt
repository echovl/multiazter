Docutec Javier Santiago: "Niri on egin dit hilabete horrek. Merezi du" Egonaldiak Familia Euskaldunetan ekimenean hartu zuen parte iazko irailean. Eta horregatik ekarri dugu hona, bere egonaldiaren gorabeherak azaltzeko. Javier Santiagok Egonaldiak Familia Euskaldunetan ekimenean hartu zuen parte iazko irailean. Eta horregatik ekarri dugu hona, bere egonaldiaren gorabeherak azaltzeko. Javier Santiago Manzaneda santurtziarra da sortzez, eta 36 urte ditu. Euskara Santurtzin, Portugaleten eta Foruan ikasten aritutakoa da. Iazko irailean, Egonaldiak Familia Euskaldunetan ekimenaren baitan, Ibarrangeluko baserri batera joan zen euskara lantzera. Baserrian 40 bat urteko ama bizi da lau seme-alabekin. Eta aldameneko baserrian aiton-amonak. Dena positiboa dela esan digu Javierrek, eta euskaraz berba egiteko beldurra uxatzen lagundu diola. HABE.- Noiz hasi zinen euskara ikasten, Javier? JAVIER SANTIAGO.- Orain dela 7-8 urte. H.- Euskara ikasteko asmotan baserri batera joan zaren lehen aldia izan al da? J. S.- Baserri batera bai. Barnetegi batean egona nintzen Foruan, 15 egunez. Uste nuen banekiela euskaraz. Baina, konturatzen nintzen zerbait falta zitzaidala kalean hitz egiteko, eta proba egitea bururatu zitzaidan. Oso aberasgarria izan da, beldurra galdu dudalako hitz egiteko. H.- Nola hartu HARTU.-Recibir. Recevoir.zaitu Ibarrangeluko jendeak? J. S.- Oso ondo. Baserria auzo batean dago, eta hango jendeak jakin zuenean euskara ikastera joana nintzela oso ondo hartu ninduten, gura nuenean haien etxera joateko esaten zidaten, herrikoekin joaten nintzen palan jokatzera, arraietara beste batean, belaontzi batean ere ibili naiz. H.- Zerbaiten beharra sentitu duzu? J. S.- Ama kenduta, 40 bat urte izango zituen, baserrian ez zegoen inor nire adinekorik. Sentitzen nuen norbaitekin ateratzeko beharra, baina tira. Seme-alabak oso gazteak ziren, 16 urte edo zaharrenak. Baina, Ibarrangelu Elantxobetik gertu dago, eta nik baditut lagun euskaldunak Elantxoben. Joan izan naiz herriko jaietara eta haiekin. Gernikara, adibidez. H.- Elantxoben eta Ibarrangelun bizkaieraz hitz egingo zenuen? J. S.- Gaur egun, eskolatik pasatako denek dakite euskara batuan hitz egiten, eta baserriko ama ere, nahiz yoga-irakaslea izan gaur egun, euskara-irakaslea izana da euskaltegian. Eta asko lagundu dit euskararekin: bizkaierazko esapideak eta ulertzen, ikasten. Ni bizkaitarra naiz, eta konturatu naiz baditugula geure-geureak diren hitzak eta esaldiak. Gero, egunero ETB 1 ikusi eta Berria irakurtzen nuen. Aiton-amonekin nekezago moldatzen nintzen, edo kalean, tabernetan... Baina, konturatu naiz euskara batua soilik ikasten duten askok dituztela arazoak bizkaiera ulertzeko, batez ere adineko jendearekin, hori iruditu zait behintzat. Hala ere, hori ere jartzea izango da. H.- Eta baserriko giroan zelan? J. S.- Han ez zegoen baserri-girorik. Ortu bat gehienez ere. Goizeko 10etan edo jaikitzen nintzen, eta asteburuan eguerdian igual. Batzuetan luze egiten zitzaidan eguna. Baina, orokorrean positiboa izan da esperientzia. Iruditzen zait asko aurreratu dudala. Gauza berriak agian ez ditut larregi ikasi, nik uste gehiago egin dudala nekiena finkatuf. Eta batez ere beldurrarena, edo lotsarena. Bazkalorduan eta afalorduan asko hitz egiten nuen familia honekin, egunero. Niri on egin dit hilabete horrek. Merezi du joatea. Benetan.
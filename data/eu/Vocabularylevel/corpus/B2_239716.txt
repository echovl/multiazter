Docutec Arrazak galtzen Euskalerrian, bertakoak diran ogeita bat arraza animali galtzeko arriskuan aurkitzen dira. Basarri jirako ainbat gauz eta izen galduak dauzkagu eta galtzeko zorian. Eta basarri giroko tresna eta gauz askoren izenak? TXOMIN GARMENDIA/ Joan zan apirillaren 25ean Deia egunerokoan, Mariano Gómez albaiteroaren aitormen batzuk zetozten; jaun onen esanetan, Euskalerrian, bertakoak diran ogeita bat arraza animali galtzeko arriskuan aurkitzen dira. Penagarria da noski, egoera ori ezagutzea, baiña bai ote dago erremediorik? Mundua txiki biurtu zaigu, auzokoa bezela ezagutzen degu urrutikoa; aurrerapenari, irabazi naiari eta abarri, ez dago trabarik jartzerrik eta ara or gure ainbat kezkaren iturburuak. Adibidez, astoa, basarrirako bearrezkonetako animali bat izango zan: kalerako joan-etorriak eta eraman-ekarriak bere gain izango ziran, ganadu jatenak ere bere bizkarrean ekarriko ziran, errotara bidea ere ondo ikasia izango zun, arta-besarea berak tirata ibilliko zan eta zer ez? Eta, berak baiño mantendu errezagoa zunik bai ote zan besterik? Gaur zertarako da astoa, jolaserako ez bada? Baiña, animali arrazak bakarrik al dira galtzeko zorian daudenak? Basarri jirako ainbat gauz eta izen galduak dauzkagu eta gal-tzeko zorian. Adibidez, pagotxa, ganadu janari ederra zan, baiña galdua izango da betiko. Erabat galdu ez badira ere, berdin esan liteke arbi, arto, gari, allunbre, alpapa eta abarre-tzaz. 'Gaztañaga' abizenak ere esan naiko du zerbait, baiña ara nun gelditu diran gure-gureak genitun zugaitz mota asko. Eta basarri giroko tresna eta gauz askoren izenak? Aurten beteko dira eunda amalau urte Elizanburu, Sarako bertsolari sonatu ura il zala; oraindik bere kantuak gure artean kantatzen dira; onela dio bertso batean: Etxean ditut nereak akullu, atxur, goldeak, uztarri eta edeak; iazko arto zarraz oraiño zoko guziak beteak, nola iragan urteak ematen badu bertzeak ez gaitu iltzen goseak. Gaur gazte asko ote daude bertso ori osorik ondo ulertuko dunteak? On Txomin Jakakortejarena, apaiza, Berastegiko semea zan; abertzale piña zalako, berrogei urte erbestean igaro bear izan zitun, eta bere jaioterrira etorri zanean, bere Bizitzan bi goiasmo liburuan dionez, 'erreberoa' zer zan etzakian basarritar gazte batekin egokitu omen zan. Nere irakurletan ez dakienik iñor balego, errapetik jetzi berria dan esneari deritzaio 'erreberoa'. Erro berotik datorren izena da. Bizimoduak ala agintzen dulako, tresna berriak datozkigu zarrak baztertuz, baiña izen erdaldunakin; adibidez, 'ordeñadora' itzetik-ortzera esango degu. Leku ederrean gelditu zaigu 'erreberoa!». Eta euskaldun arraza eta euskera? Galduko diranik ez det sinistu nai, baiña nasketa ederrak izango dituztela esango nuke. Askotan ala uste badegu ere, euskararekin ez daukagu arrokeririk; ala ez luke bear, baiña gaur, politikari esker bizi da euskera. Azken batean, bizi-poza eta itxaropena dira galdu bear ez ditugunak, eta ala izan dedilla.    
Docutec Puntu bidezko gidabaimena Dagoeneko martxan dagoen puntukako karnetak oraindik ere zalantzak sortzen ditu gidari batzuen artean. Horiek argitzera dator erreportaje hau.  Puntu bidezko karneta Gidari bakoitzak puntu kopuru jakin bat du bere gidabaimenean. 3 urtetik beherako antzinakotasuna duten gidariek 8 puntu dituzte eta gainerakoek 12 puntu. Arau-hauste larriek edota oso larriek, puntu horiek galtzen joatea ekarriko dute eta puntu guztiak galduz gero, gidabaimena galduko da. Egindako arau-haustearen larritasunaren arabera, puntu kopuru ezberdinak kenduko dituzte: 2, 3, 4 edo 6. Orokorrean, egun bakarrean gehienez zortzi puntu galdu ahal izango dira. Baina gidabaimena egun bakarrean galdu ahal izango da arau-hauste oso larri bat baino gehiago eginez gero. Esate baterako, ezarritako abiadura %50ean gaindituz gidatzea, drogen edota alkoholaren eraginpean gidatzea, lasterketak egitea, kontrako zentzuan gidatzea... Sistema informatiko berri baten bidez eramaten dute puntuen kontrola. Gidari bat punturik gabe geratzen denean trafiko buruzagitzari jakinaraziko zaio, gidabaimena baliorik gabe utz dezan. Puntukako sistema honek, bestalde, ez du esan nahi isunak jarritzen ez direnik. Arau-hauste arina egiten dutenek, 90 euro bitarteko isuna izango dute, larriek 91 eta 300 euro bitartekoa eta oso larriek 600 euro bitartekoa. Gidabaimenean zenbat puntu ditugun jakiteko telefono bat dago: 902 200 677. Internet bidez ere puntukako gidabaimenaren inguruko xehetasun guztiak ezagutzeko aukera dugu. www.permisoporpuntos.es   Puntu bidezko karneta, bero-bero Zigor larrienak -6 puntu -Ezarritako alkohol tasa baino handiagoarekin gidatzea -Putz egindako aire litroko 0,5etik gorako baloreak (profesionalak eta 2 urtetik beherako antzinatasuna duten baimenen jabeek litroko 0,30tik gora). -Drogen eraginpean gidatzea -Alkohol edota droga probak ez egitea -Kontrako norabidean gidatzea -Baimenik gabeko lasterketatan parte hartzea edota ausartegi gidatzea -Ezarritako abiadura %50ean gainditzea, 30 kilometro ordukotan gainditzea suposatzen badu -Gidari profesionalek, gidatzeko orduak %50ean gainditzea eta atseden denbora %50ean gutxitzea Ezarritako alkohol tasa baino handiagoarekin gidatzea -4 puntu KASU HAUETAN ERE BAI -Putz egindako aire litroko 0,25 gramotik 0,5era bitarteko baloreak (profesionalak eta 2 urtetik beherako antzinatasuna duten baimenen jabeek litroko 0,15etik 0,30era) -Autobide edota autopistetan debekatutako ibilgailuak gidatzea -Ibilgailuan bidaiari gehiegi eramatea, baimendutako kopurua %50ean gainditzen bada -Gidabaimenik gabe gidatzea -Suteren edota istripuren bat sorrarazi dezakeen zerbait errepidera edota ingurura botatzea. -Arduragabe gidatzea, gainontzekoak arriskuan jarriz -Stop batean edota semaforo gorrian ez geratzea edota lehentasun neurriak ez errespetatzea -Kontrako norabidean datozenak arriskuan jarriz aurreratzea. Ondo ikusten ez den tokietan aurreratzea -Txirrindulariak arriskuan jarriz aurreratzea -Beste ibilgailuei aurreratzen ez uztea -Autopista eta autobideetan atzera martxa egitea -Agenteek esandakoa ez errespetatzea Ezarritako abiadura 30Km/ordukotan gainditzea -3 puntu KASU HAUETAN ERE BAI -Norabidea aldatzeko ezarritako arauak ez betetzea -Aurreko ibilgailuarekin utzi beharreko segurtasun tartea ez mantentzea -Eskuko telefonoa, aurikularrak, edota arreta galeraz dezakeen edozein aparailu erabiliz gidatzea -Segurtasun uhala, kaskoa edota bestelako segurtasun neurriak erabili gabe gidatzea Ezarritako abiadura 20 km/ordukotan gainditzea -2 puntu KASU HAUETAN ERE BAI -Tunel, bihurgune edota arriskutsu izan daitekeen beste edozein tokitan ibilgailua geratu edota aparkatzea -Garraio publikorako karriletan autoa geratu edota aparkatzea -Radarrak non dauden jakiteko aparailuak autoan eramatea -Beharrezko argiak piztu gabe gidatzea -12 urtetik beherako haurrak motorrean edo ziklomotorrean eramatea ZER EGIN DAITEKE GALDUTAKO PUNTUAK BERRESKURATZEKO? Desegoki gidatu eta punturik gabe geratuz gero Puntu guztiak galdutakoan gidabaimena berreskuratzeko modua izango dute gidariek. 24 orduko ikastaroa egin eta azterketa gaindituz gero, zortzi puntu berreskura daitezke. Hala ere, sei hilabetez ezingo da gidatu. Gidabaimena galtzen den lehen aldia ez bada, hamabi hilabete iraungo du gidatzeko debekuak. Punturen bat mantendu, baina gehiago nahi izanez gero 1- Hamabi orduko ikastaroa eginez lau puntu berreskura daitezke. Gehienez bi urtetik behin egin ahal izango da hori eta gidari profesionalek urtean behin. 2- Bi urtez punturik galdu gabe egonez gero, hamabi puntuak berreskuratuko dira. Itxaron beharreko denbora tartea hiru urtekoa izango da puntuak galtzea eragin zuen arau-haustea oso larria izan bazen. Ondo gidatzen dutenentzat: Puntuak metagarriak dira Gidari txukunentzat puntuak batzen joateko aukera ere ba dago. Hiru urtez punturik galdu gabe egotea lortuz gero, bi puntu gehiago metatuko dituzte gida-baimenean eta hurrengo hiru urtetan punturik ez bada galtzen, beste puntu bat gehituko dute. Honela, gidari batek 15 puntu izan ditzake bere gidabaimenean. Ana Sanchez, autoeskola irakaslearen iritzia  
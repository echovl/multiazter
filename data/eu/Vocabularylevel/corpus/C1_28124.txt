Docutec Gaztetzearen ajeak Autoen aseguruen inguruko artikulua. Gazteein autoa asegurtzea ikaragarri kostatzen zaie; horren inguruko arrazoiak eta arazoak aipatzen ditu artikuluan ekonomilariak-. Joseba Barandiaran Gaztetzearen ajeez jardun nahi dut gaur. Ez, alkate lagunok, ez naiz gaztetXeen ajeez ari, gaztetZeenez baino. Eta egongo da gaztetzea gauza eder eta paregabea dela uste duenik; beraz, natorren harira. Jakina da estatistikaren zeruan eta kontsumoaren herrian bizi garela. Gaztetasuna berez goratzen eta maitatzen duen gizartea da hau. Hala ere, gidabaimena lortzen berantiarrak izan garenok badakigu gaztetzeak ajeren bat edo beste baduela. 27 urte nituela eskuratu nuen. Estatistiken batez bestekoak dionetik aparte samar ziurrenik; are gehiago mutila izaki. Bada, majo gaztetu nintzen autoaren aseguru bila joatean: gidabaimenari zegokionez ume jaioberri bat nintzenez, gutxieneko aseguruaren truke, garai hartako 350.000 pezeta eskatu zizkidaten. Egungo 2.000 euro pasa. Garaiko soldata minimoa halako bost eta ni re Escort urdin zaharraren prezioa halako lau, alajaina! Legezko aseguru minimoaren truke, eta XXI. mendean autoa gidatzeko baldintza ezinbesteko. Ez al da larregi? Estatistikek esango dute mutila, 30 urtetik beherakoa, ezkongabea eta gidabaimen berri-berria izanda, istripu bat izan edo eragiteko. aukera asko ditudala. Akaso burua soiltzen izatea, bikotekidearekin bizitzea, ekonomialaria izatea edo siesta zalea izatea kontuan hartu balute, emaitzak hagitz bestelakoak ziratekeen, ez dakit Aseguruen prima kalkulatzean, adin eta sexuaren erabilera, diskriminatzailea, ohikoa  da. Arraza kontuan hartuko balute, sistemari arrazista deituko al genioke? Irudi luke ingúruko konstituzioen aurkakoa dela, baina bala egiten dute aseguru etxeek. Egia esan, emakumeen aldeko diskriminazioa eragiten duen kasu bakarrenetakoa da. Kalkuluetarako aldagai batzuk edo besteak erabiltzeak, aldea, istripuek-eta sortzen dituzten kostuak aurresateko ahalmenarekin du zerikusia. Nahitaez diskriminatu beharra daga aseguru hartzailearen arrisku profilaren arabera. Hala ere, aldagai bertsuak aztertuta ere, etxe batzuen prezioak hirukoiztu egiten du beste batzuena. Horra konkurrentziaren onurak profitatzeko gonbit argia. Izan ere, zer dela eta ote dago horrelako aldea?     Bada, aseguru etxeek euren bezeroen portaeratik ere ikasgaiak ateratzen dituztelako akaso. Eta, hala, etxe bakoitzak bezero talde berezia du, nahi duen eta lortu ahal izan duen bezeriaren nahasketa. Bezero talde horretan dituen ezaugarrien arabera, zenbait profili ihes egiteko pizgarri handiak izan ditzake, horretarako, prezioak neurrigabe puztuz. Konponbide ona ate den? Gizartearentzat zein aseguru etxearentzat, arrisku morala handia da kasuotan, eta kaltegarriak diren ondorio kolateralak eragin ditzake: askok errepidean asegururik gabe ibiltzea erabakiko dute, eta beste askok, amaren, amonaren edo espíritu santuaren izenean dagoen asegurua erabiliko dute. Amen